Mohamed Aziz Belkaid från Märsta var med och planerade några av dom värsta terrordåden i Europas historia.

Men vem var han?

Hur blev den misslyckade småtjuven från Märsta en ökänd terrorist?

I Uppdrag granskning ikväll söker vi svaret på hur Mohamed Belkaid radikaliserades.

Och det är bland 4000 namn i ett hemligt medlemsregister från IS som vi hittar spåren som leder oss hit.

Till ett källarrum i en nedlagd butik i centrala Stockholm.

Budapest, 3 september 2015.

Hösten 2015 flyr tusentals människor till Ungern från krigets Syrien…

På centralstationen i Budapest har två män gömt sig bland flyktingarna.

Dom har ett uppdrag från den så kallade Islamiska staten.

Att utföra terrordåd och sätta skräck i Europa.

En av dem är från Sverige:

Mohamed Aziz Belkaid.

Efter några dagar på stationen plockas dom upp av en chaufför.

De kör västerut…

Rekonstruktion

På gränsen till Österrike stoppas bilen.

En av männen finns på en europeisk övervakningslista för terrorister.

Men han visar sitt falska pass och dom kör vidare.

Det är nu två månader kvar till attentatet i Paris.

Märsta, oktober 2016.

Reporter: Känner du igen honom?

Man 1: Nej

Reporter: Bor du här i området?

Man 1: Ja, fast jag har aldrig sett han.

Reporter: Nej..

Man 2: Jag tror jag har sett honom någonstans men jag vet inte vem han är faktiskt, men ansiktet känner jag igen faktiskt.

Reporter: Du gör det?

Man 2: Ja, men kan inte….

Reporter: Han bodde i den porten där..

Man 2: Vilken port?

Reporter: I 12:an:

Man 2: Vad är det med honom då?

Reporter: Han var inblandad i terrorattentaten i Paris och Bryssel.

Man 2: Jasså? Så han bodde här? Han var min granne alltså? Ok?

Man 3: Känner inte igen faktiskt. Vad heter han, var kommer han ifrån?

Reporter: Mohamed Aziz Belkaid

Man 3: Från Irak?

Reporter: Från Algeriet, från början.

Man 3: Jaha, Jag har vänner som bor här, jag kan fråga dom om du vill.

Reporter: Ja!

Mohamed Belkaids liv i Sverige är en gåta. Få har lagt märke till honom här i Märsta. Ändå bodde han här i över tre år. Han gifte sig med en svensk kvinna och flyttade in hos henne på Tingvallavägen.

Man 4: Nej nej..

Reporter: Den här killen, känner du igen honom?

Man 5: Är det inte han terroristen?

Reporter: Jo!

Man 5: Nej jag är nyinflyttad här men jag såg på nyheterna att någon bodde här på Tingvallavägen eller någonting.

Reporter: Den här killen, känner du igen honom?

Man 6: Ja min granne. Ja...Vi gick i samma skola SFI. Vi brukar sitta tillsammans, jag bor på Tingvallavägen 12 Jag kollar va fan mannen vi bor i samma lägenhet.

Reporter: Samma port alltså?

Man 6: Jamen jag visste inte. Man kan bo med nån men känner man varandra? Man vet inte vem är livet, yeah. You never know who is who you know.

Vi vet inte exakt när Mohamed Belkaid kom till Sverige. Men det vi vet är att han åtminstone varit här sedan 2009. Han är arbetslös och börjar på SFI – svenska för invandrare – i Märsta. Lärarna beskriver honom som lågmäld, vänlig och trevlig …samtidigt lite av en enstöring som inte umgås nära några andra i klassen… Men han har mycket frånvaro från skolan – vad han gör på dagarna – det vet ingen.

På våren 2013 är han på IKEA i Stockholm. Besöket slutar hastigt i restaurangen när en man anklagar honom för att ha tagit hans plånbok.

Monika Zytomierska Nisell, advokat: Och då börjar liksom alla runt omkring skrika och anklaga honom för att han ska ha tagit den här plånboken.. Och sen efter det så tillkallas vakter. Och då ser man att han har en kniv på sig. Och det är då han grips.

Monika Zytomierska Nisell träffade Belkaid ett fåtal gånger när hon försvarade honom i rätten efter händelsen på IKEA. Han frias från anklagelsen om stöld. Men kniven – som han har dold i byxorna nere vid fotleden – döms han för. Och det här är inte första gången Belkaid har kontakt med polisen.

Reporter: Om du tittar på de här bilderna, känner du igen honom?

Peter Enell, Citypolisen Stockholm: Jag tycker mig känna igen honom, jag tror till och med att det kanske är jag som har tagit bilden här.

Det visar sig att Mohamed Belkaids tid i Sverige har kantats av brott.

Han säger själv att han bara varit här några dagar när han åker fast första gången.

Då i januari 2009 stjäl han två flaskor parfym i en butik.

Senare lurpassar han på resenärer på Cityterminalen i Stockholm och tar en äldre dams väska när hon ska gå på bussen…

Peter Enell: Det som jag funderade på det är ju att han inte är någon utstuderad ficktjuv utav stora mått så, utan att har några stora planer, eller planerat utan fiskar runt lite och tar tillfället i akt när det liksom dyker upp någonting. Han tillhör inte den kadern av ficktjuvar som jag bedömer som ”skickliga” eller mera vana och så där.

Reporter: Av det vi vet nu och det du kommer ihåg är det något som kan koppla honom till terrorism och sån slags extremism?

Peter Enell: Nej, ingenting som skulle ha dykt upp i mitt huvud på…absolut inte som jag skulle misstänkt.

Reporter: Så att den här figuren skulle bli en av Europas mest eftersökta terrorister det?

Peter Enell: Nej det hade man väl inte riktigt funderat ut, nej. Det hade jag inte trott.

Monika Zytomierska Nisell: Nä, jag kunde inte ana. Han var liksom som vilken man som helst, jag kunde inte ana nånting, nej.

Men hur blev den misslyckade småtjuven från Märsta en ökänd terrorist?

Ingen som vi pratar med beskriver Mohamed Belkaid som en man med radikala eller hatiska åsikter. Och den som kände honom bäst kan vi inte fråga. Hans fru dör efter en tids sjukdom i början av 2014. Men då är Belkaid redan försvunnen. Plötsligt har han bara lämnat sina saker på Tingvallavägen och rest till Syrien.

Han ansluter sig till den så kallade Islamiska Staten. Och det är inifrån Syrien som vi får tag på den avgörande pusselbiten för att förstå Mohamed Belkaids liv.

Uppdrag Granskning har som första redaktion i Sverige kommit över hela den unika läckan från IS. Den kommer från terrorrörelsens egen säkerhetstjänst i Syrien och innehåller över 4000 namn på personer som har anslutit sig till kriget mellan 2013 och 2014.

I databasen finns ytterst känslig information för IS.

Harleen Gambhir, Tankesmedjan Study of War: The leak of ISIS files gives us an unparalleled insight into the types of individuals that are traveling to join ISIS. In some sense it´s a small subset of next generations of mujahedin that are going to be active internationally.

Harleen Gambhir är utbildad på Harvard och tillhör tankesmedjan Study of War som analyserat databasen med det läckta medlemsregistret.

Harleen Gambhir: It's incredible important for ISIS to keep track of who it´s international fighters are because in a sense each international fighter is a secret capability, it´s a weapon that can be turned outwards to launch external attacks.

Varje rekryt har vid passeringen till IS territorium varit tvungna att svara på en mängd frågor som registrerats i databasen. Frågor som rör exempelvis blodgrupp, militära erfarenheter, uppgifter om anhöriga, namn på smugglare och hemliga kontakter i Europa. I Mohamed Belkaids akt står det att han arbetat som konditor, att han är algerisk medborgare men bor i Sverige och att han kommit till IS via gränstationen Tel Abyad den 19 april 2014. Och den kanske viktigaste frågan svarar han på i slutet av formuläret. Det handlar om vilken funktion han önskar sig få inom IS. Bland över 4000 frivilliga är han en av få som direkt anmäler sig till den mest extrema gruppen inom hela Islamiska staten. Dom som utför självmordsuppdrag.

Harleen Gambhir: It´s those who don´t only want to come and fight for the cause, it´s those who are willing to die for the cause. And who really have bought entire ISIS apocalyptic vision, that says that there really is no other future besides the caliphate, and everyone should dedicate themselves to that.

I Belkaids akt framgår också att hans kunskaper om Islam är blygsamma.

Harleen Gambhir:Many of the western European fighters, in particular don’t have a religious background, don’t have a deep understanding of ISIS ideology, but instead are attractive to ISIS messages of triumph, glory and brotherhood.

Propagandafilm IS:

Man från IS 1: This is an assault operation against the 17th military base.

På plats i Syrien blir Belkaid – enligt IS – befäl över ett specialkommando som strider mot den syriska regimens trupper. Han skjuts i benet men klarar sig. 2014 deltar han i slaget om en viktigt militärbas. Efter striderna filmar IS – det dom hävdar – är dom tillfångatagna soldaternas sista minuter i livet.

Propagandafilm IS:

Man från IS 2: We are here outside of the 17th military base outside of Raqqa. And we are here with the soldiers of Bashar. You can see them now digging there own grave in the very place where they were stationed. The fighting has just begun.

Senare väljs Mohamed Belkaid ut för ett nytt uppdrag. Att träna med en speciell grupp som ska genomföra en helt ny strategi inom islamiska staten.

Att flytta kriget till Europa och slå till mot Paris. I september 2015 är Mohamed Aziz Belkaid tillbaka i Europa. Dagen efter att dom lämnat flyktingarna på centralstationen i Budapest kommer deras bil fram till Bryssel – där fler män från IS väntar. Efter två månader hyr männen tre svarta bilar, fyller dom med sprängämnen och automatvapen och kör mot Paris. Mohamed Belkaid stannar kvar i Bryssel. Hans uppdrag är att koordinera attacken mot Paris via telefon.

Paris, 13 November 2015.

Vera Grass: Jag kände mig glad just den dan, den fredagen för att det var mitt i tentaperioder och jag hade avsatt tid med mina vänner då vi skulle gå på restaurang och det var liksom några timmar mitt i det där tentamörkret som man kunde va med sina vänner och ta det lugnt.

Vera Grass är 23 när hon pluggar i Paris. Nu berättar hon för första gången om vad som hände den där fredagen då hon tillsammans med några kompisar gick till sin favoritrestaurang Le Petit Cambodge och mötte männen från IS.

Vera Grass: Vi gick alltid dit, det var ganska billigt, jättetrevlig personal, alltid härlig stämning. Om man hade nån som kom och hälsade på t ex, i Paris, så gick man alltid till de ställena för det var alltid, det var såhär guldkorn där det var alltid mkt fransmän. Det var inte ett turistställe.

Man kände sig hemma där på nåt sätt. Vi hade varit där kanske 5, 10 minuter tror jag. För vi gick in först och frågade om de hade några bord och då sa de att de hade bord, men i så fall utomhus och det var väldigt varmt i november, så då satte vi oss vid ett bord utanför.

Samtidigt som Vera sitter på restaurangen är 28-årige Parisbon Julien Pearce i samma område på en bar tillsammans med några vänner. Dom ska gå på en spelning på konsertlokalen Bataclan.

Julien Pearce: For the first day of my vacation I needed that. I needed to be happy and celebrate my first day of.. We had a few drinks, a few beers and we ate some cheese and ham on a plate, we shared it, and then we went inside the Bataclan.

Indiegilles, Bataclan 13 november 2015.

Samtidigt som Julien och Vera är ute i Paris lämnar dom 10 terroristerna sina gömställen. Dom delar upp sig i tre team som dirigeras av Mohamed Belkaid. En grupp ska attackera Stade de france där landslaget spelar fotboll. Den andra har konsertlokalen Bataclan som mål. Och den tredje kör mot restaurang le Petit Cambodge där Vera sitter.

Vera Grass: Och sen, kanske 20 sekunder innan man hörde skott så pratade vi om att just den platsen där vi var, att dom här husen och den korsningen var ett så säkert ställe i Paris. Och samtidigt så är det väldigt levande, att det var en bra blandning mellan ett levande område och safe, så.

Klockan är nu 21.25. Strax efter skickas ett sms till den telefon som Belkaid använder i Bryssel.

“Vi har gett oss av, vi börjar”

Tre självmordsbombare spränger sig utanför fotbollsmatchen på Stade de france. Och flera restauranger och cafeer blir beskjutna.

Vera Grass: Det första som händer är att jag hör skott. Det låter som bara smatter. Fyrverkerier. Min reaktion är att kasta mig in på restaurangen. Och sen blir det tyst ett tag och då tittar jag upp och så jag tänker jag lixom hoppas dom inte kommer in bara, jag vet inte vad det är men vill inte att dom ska komma in på restaurangen och då ser jag en man som står på andra sidan om fönstret. Och sen möts våra blickar. Och sen skjuter han mig.

Inne på Bataclan får Juliens kompis ett meddelande:

“Var försiktig. Det har varit skottlossning i området.”

Kompisen vill dra sig undan men hittar inte Julien. Han står längst framme vid scen och tar kort med sin mobil på bandet.

Julien Pearce: I remember the song when the terrorists started to shot. The name of the song is “Kiss the devil”, It was the beginning of the song when they came in and started shooting.

Julien Pearce: They were like five meters away from me, but everybody was crying at this point. All the persons that were close to them were running towards me, towards where we were. Towards the scene to escape the terrorists. So in a few seconds I am on the floor and I have two or three bodies on me. But I could see everything. And he was killing anyone that was trying to call on the phone, to screaming persons, injured people, he was killing them. He even killed a pregnant woman who cried I am pregnant. And he killed her.

Vera Grass: Jag ligger ner på golvet och så är jag vänd mot han som sköt så jag blir träffad här. Ena är kvar här och andra åker igenom hit... Så jag känner att det bränner till av skottet så och sen minns jag att jag tog min högra hand för att känna vad har hänt här och då kom blod överallt liksom och sen ganska kort efter det börjar människor omkring mig liksom röras och man letar efter dom man kände och så vidare.

Reporter: Hur ser det ut inne på restaurangen och runt omkring där?

Vera Grass: Det är blod överallt. Människor som ligger på olika ställen och vissa rör sig vissa rör sig inte. Hittar sina anhöriga i princip. Folk kramar varandra.

Vera Grass: Efter att jag blivit skjuten så då sitter jag lutad mot en lyktstolpe då sitter en man bredvid mig också som jag inte känner som satt och höll i min hand i en timme ungefär och gav mig lugn liksom.

Reporter: Hur gick det för dina vänner?

Vera Grass: Två av mina vänner skadades sig inte, två av mina vänner klarade sig oskadda.

Och min bästa vän som var där dödades. Det var det värsta jag varit med om i hela mitt liv... Det handlade om att man ville att alla som man var med skulle överleva. Och när inte alla gjorda det, det var svårt att förstå.

På Bataclan fortsätter skotten från dom tre männen ur Mohamed Belkaids terrorgrupp. Julien är kvar framför scenen med en av dom.

Julien Pearce: Everybody was laying on the floor trying to take shelter, to play dead. And he was walking among us kicking the bodies with his feet to see if there were any reaction. And if there is one, it´s a bullet in the head.At one point he was two meters away from me. The shells of his gun were falling on the floor. The body that was on me was so much badly wounded that I had blood on me everywhere. On my face, all over me.

He had a habit when he was reloading his gun, he was turning his back on us, like protecting him, like a military would do. And the first time he did that I counted in my head how much time he was taken reloading his gun. And he took approximately half a minute, So when I stood up I knew that I had 30 seconds to climb on the stage and find an exit.

En del konsertbesökare har nu lyckats ta sig ut från lokalen….

Men Julien är fortfarande instängd med många andra. Han bestämmer sig - nästa gång terroristen laddar om ska han försöka fly ut över scenen:

Julian Pearce: It was a little bit like a suicide because we would run in front of him. And I was the second to run and I knew that three other person where behind me. And I don´t know why but I turned my head towards the crowd just to see where the terrorist where, and what he was doing. And he was looking at us, smiling and he was, he had already finished to reload his gun, so he shot towards us and I know, I believe that the three person that were behind me where shot, because when I went out no one after me went out. I was the last one. And that´s it, I was out.

Den 14 november vaknar Paris upp som en stad i krig. 130 personer är döda och över 300 skadade. Den enda av terroristerna i Paris som inte spränger sig själv eller i slutändan dödas av polisen, är chauffören som tidigare på hösten plockade upp Belkaid i Budapest – Saleh Abdeslam. När han lämnar Paris efter attentatet fångas han på en övervakningskamera. Nu kör han mot den lägenhet i Bryssel där Mohamed Belkaid väntar.

Claude Moniquet, terrorexpert, Belgien (ESICS – European Strategic Intelligence and Security Center): He was in the core of the plot. He was truly instrumental, he was extreme important in the planning of the attack in Paris. We have an operation which was certainly, carefully planned for months. You have to have cars, you have to have weapons. And you have to coordinate the movement of three teams of three people on the road, from 300 kilometres, from Brussels. It´s a military kind of operation.

Manuel Navarrete, chef, enheten för kontraterrorism Europol: We never seen this combination of suicide terrorists along with automatic weapon. This was a surprise for the European union service, because we have never seen this before in European union territory.

Efter terrorattentatet i Paris är Mohamed Aziz Belkaid en av Europas mest jagade män. Men den stora frågan kvarstår: vad var det som gjorde att han lämnade Märsta från början? Fanns det personer som hjälpte honom att ansluta sig till IS?

I Belgien och Frankrike har flera av nätverken bakom attentatsmännen nystats upp. Men i Sverige har vi inte fått några svar.

Reporter: You know anything about how Mohamed Belkaid was radicalized?

Claude Moniquet: No.no.

Vi bestämmer oss för att kartlägga Mohamed Belkaids kontaktnät. I den läckta databasen från IS säkerhetstjänst i Syrien finns spår som leder tillbaka till Europa. Flera av dom som Belkaid dirigerade under attacken i Paris finns i registret.

Fouad Mohamed Akkad, Samy Amimour, Ismael Omar Mostefa, Abdelhamid Abaaoud.

Genom att följa vilka som står som referenser och smugglare hittar vi kända jihadister och rekryterare i Belgien och Frankrike. Men i Mohamed Belkaids akt så är det i just fältet för referenser helt tomt. Däremot finns ett telefonnummer till en person som han uppgett som sin närmaste kontakt. Numret går till Algeriet. Men mannen som vi får tag på vill inte berätta vem han är...

Man: Hallå!

Reporter: Salam aleikom

Man: Salam rahmat Allah

Reporter: Hur mår du? Vems nummer är det här?

Man: Förlåt mig, men jag vill inte ge dig mitt nummer, förlåt.

Och vill uppenbarligen inte prata med oss. Men sökandet efter Mohamed Belkaids nätverk tar oss vidare till centrala Stockholm… Vi får fram att han brukade gå till en moské som ligger nära Hötorget. I närheten av mosken möter vi Alhadji Tijan som sitter i styrelsen.

Reporter: Jag tänkte att jag skulle visa några bilder för dig. Känner du igen honom?

Alhadji Tijan, Styrelseledamot, Hötorgsmoskén: Nä, jag kan inte påstå att jag någonsin har sett den här människan.

Reporter: Du vet vem det är… nu?

Alhadji Tijan: Ja, nu vet jag ju i samband med hela den här historien, precis. Men vi har ju som sagt, om man räknar på ett år vilka människor som kommer till oss, det kan vara flera tusen alltså. Jag har ingen åsiktsregistrering på människor som kommer för att be och sen gå sin väg…Jag vet inte vem det är, jag har aldrig sett honom.

Reporter: Och om han, Belkaid, har kommit i kontakt med personer som förespråkar terror och stödjer terror, hade han kunnat ha de kontakterna hos er?

Alhadji Tijan: Alltså jag kan ju inte svära på att han inte har träffat någon likasinnad person i moskén, det är omöjligt. Det är klart, han har säkert träffat någon likasinnad eller stött på någon, eller det finns flera sådana människor som kommit till moskén för att be, det är klart.

Alhadji Tijan berättar att dom i moskén ofta blir beskyllda för att ha ett ansvar för muslimsk terror. Men i själva verket säger han att Hötorgsmosken är en viktig kraft för att motarbeta dom som förespråkar våld i Islams namn.

Alhadji Tijan: Ser vi att de sker något sådant att folk kommer och börjar prata med någon om någonting som inte har styrelsens godkännande har vi ofta sagt till dom att ”varsågod, där är dörren”. Och det har väldigt ofta hänt att vi har fysiskt har behövt plocka ut dom ur moskén för att dom verkligen ska förstå att ”detta är inte en plats för dig att prata om sånt. Har du sådana åsikter, håll dem för dig själv”…



Reporter: Och dom här personerna har ni fått köra ut fysiskt?

Alhadji Tijan: Ja fysiskt, vid flera tillfällen alltså. Och det vet polisen. Och det vet SÄPO också. Är det kriminella människor som har sådana åsikter, om dom bryter mot lagen i Sverige. Då får polisen ordna det. Vårt jobb är att se till att vi anmäler dom eller ta kontakt med polisen så får polisen sköta resten.

Hade den svenska säkerhetspolisen koll på Mohamed Belkaid innan han anslöt sig till IS? Vi stämmer träff med SÄPOS ledning på huvudkontoret i Solna.

Reporter: Övervakade ni Belkaid innan han lämnade Sverige?

Anders Kassman, Operativ chef, SÄPO: Det kan jag inte överhuvudtaget säga nåt om. Jag kan ju säga att det har funnits väldigt starka skäl för att följa upp Belkaid, men att kunna kommentera här vad vi inom ramen för den uppföljningen har kommit fram till det är helt omöjligt.

Reporter: Varför då?

Anders Kassman: Det är ju fortfarande så att Europa befinner sig i ett väldigt besvärligt läge vad det gäller risken för att det kan uppstå nya terrorattentat. Belkaid var ju en central figur i relation till de attentat som hänt i Europa. Och en del av de slutsatser – så mycket kan jag säga – som vi drar utifrån en fördjupning kan ju vara användbara för att motverka att nånting händer igen.

Reporter. Så det finns personer runt Belkaid som skulle kunna vara fortsatt farliga för Sverige eller andra europeiska länder till exempel?

Anders Kassman: Jag säger inte att det är så men jag säger att det skulle kunna vara så.

Vi fortsätter att granska Mohamed Belkaids kontaktnät genom att söka i det läckta medlemsregistret. Och till slut får vi ett genombrott. Bland dom 4000 namnen hittar vi sammanlagt 12 män från Sverige och flera av dom har nära kopplingar till varandra. IS-krigaren som tilldelas nummer #1265 i databasen är i 30-årsåldern och skriven nära Belkaids lägenhet i Märsta. Han registreras i Syrien bara en dryg vecka före Belkaid, vid samma gränsstation. Två andra män, födda 95 och 93 är från Spånga. Dom ansluter till IS tre månader senare. När vi kartlägger deras liv hittar vi en gemensam nämnare. Dom har alla bott i eller varit skrivna på samma lägenheter som en mytomspunnen man i den extremistiska miljön.

Han är känd under ett slags krigsnamn. Abu Omar.

Reporter: Den här personen känner du igen honom?



Alhadji Tijan: Ja den här personen känner jag igen. För han var flitig besökare faktiskt. Han brukade komma till moskén väldigt, väldigt ofta. Om jag minns rätt är han är en av de här som vi har kört ut från moskén.



Reporter: Han är en av dem som ni har kört ut?

Alhadji Tijan: Ja han är en av dem som vi kört ut från moskén. Då har vi sagt till han ”varsågod gå ut”, ”du har ingenting här att göra”.



Reporter. Och vad hade han gjort som…?

Alhadji Tijan: Jag tror att om jag inte minns helt fel. Det var något samband så har han försökt komma och antingen leda bön, och då har jag sagt ”vem är du? och vem har sagt att du kan leda bönen? Du måste först komma in och prata med folk inne på kontoret och säga vem du är”. Och sen kanske vid något tillfälle har vi hört att han har haft väldigt väldigt konstiga åsikter när han har pratat med folk i samband med bönen eller efter bönen, och då har vi kört ut honom. Då har vi kastat ut honom från moskén.

Reporter. Vilken typ av konstiga åsikter?

Alhadji Tijan: Rent kriminella åsikter. Alltså tföra kriminella handlingar

Reporter: Förespråka terrorism och…?



Alhadji Tijan: Ja. Dom här handlingarna som folk utför i islams namn, eller terror, för oss är det kriminella handlingar.

Abu Omar pekas av flera källor ut som en central person i den jihadistiska rörelsen i Sverige. Han om någon borde ha svaret på vad som skapade terroristen Mohamed Belkaid. Abu Omar, som är i 55-årsåldern, har aldrig straffats för några grova brott. Men vi får veta att han finns med i flera gamla terrorutredningar. Tidigare bodde han i en lägenhet i centrala Stockholm nära Hötorgsmoskén. Men var han är i dag – det är frågan.

Folkbokföringen: Personen är avregistrerad som försvunnen.

Reporter: Vad betyder det?

Folkbokföringen: Att han är försvunnen, att vi vi inte vet var han finns.

Här i en Stockholmsförort vet vi att han var för ett år sedan. Då blev han stoppad av polisen, när han gick omkring med två knivar på sig.

Man: Ja, han brukar vara här.

Reporter: Han brukar vara här? Okej,

Man: Jag brukar se honom. En kort kille. Lika kort som mig.

Reporter: Har du sett honom ganska nyligen eller?

Man: Nej, det var kanske någon månad sedan.

Reporter: I somras?

Man: Lite efter. …

Vi åker hit fler gånger men Abu Omar tycks inte längre vara kvar. Via personer i hans närhet får vi istället tips om andra adresser där han ska ha synts till senare. Sökandet efter Abu Omar fortsätter. Under tiden kommer vi i kontakt med en hemlig källa.

Rekonstruktion.

KÄLLA: Abu Omar ingår i en krets som Säpo övervakat i många, många år… Ett våldsbejakande islamistisk nätverk av framför allt män från Nordafrika. Enligt flera underrättelsetjänster så är Abu Omar en terrorfinansiär.

Personen vi träffar har haft en hög befattning på en av försvarets underrättelsemyndigheter och har närmast unik inblick i bland annat Säpos arbete.

KÄLLA: Säpo har beteckningar för olika typer inom de här organisationerna. Abu Omar är en så kallad ”mäklare”. Han står inte allra längst fram i linjen. Istället är han en som smörjer maskineriet med pengar, kontakter och uppmuntran. Han har väldigt bra kontakter och är väl förankrad i den internationella extremistmiljön…..

Vi pratar med flera underrättelsekällor. Ingen av dom kan bekräfta att Abu Omar var Belkaids mäklare. Men dom ger oss mer information. Redan för 10 år sedan – i maj 2006 – försöker USA sätta upp Abu Omar- på FN:s terrorlista. Han ska enligt amerikanska myndigheter finansiera och stödja terrorism. Samma vår knackar också polisen på Abu Omars dörr i centrala Stockholm.

Och det dom kommer att hitta ska visa hans kopplingar till den internationella terrorrörelsen.

Micael Andersson, Kommisarie, Ekobrottsmyndigheten: Klockan 06 på morgonen gick vi in.

Det är poliser som ska gå in och göra husrannsakan i hans lägenhet och gripa honom. Det är i samband med att poliserna ringer på dörren, det är då han gör det här. Öppnar fönstret och kastar ut de här korten.

Polisens film.

Det är fejkade kontokort som Abu Omar kastar ut genom fönstret när polisen knackar på. Men ytterligare en patrull står och filmar hans lägenhet från huset mittemot. Men det är inte som man kan tro Säpo som gör husrannsakan. Istället är det poliser från ekobrottsmyndigheten. På pappret handlar ärendet om misstänkt bokföringsbrott. För första gången berättar nu Micael Andersson vad utredarna upptäckte.

Micael Andersson: Det hittades också pengar. Ganska mycket pengar. Pengarna ligger i kuvert, med olika text på.

Kuverten är märkta med saker som “till bröderna”, “deras andel”, “lejonhålan” och “pengar till grottornas folk”. I en låda ligger två brev med så mycket som 150 000 kronor. På ett kuvert står samma namn som Al-Qaidas ledare i Nordafrika. En annan sedelbunt tillhör en av Al Qaidas högsta representanter i Europa.

Micael Andersson : Klart vi började undra vad det här var för någonting. Vi tänkte är det någon han hjälper. Det var ju mycket snack om Al Qaida, terrorister och så. Finns det någon koppling till det här? Då började vi fråga ”va är det här för nånting?” Och han är väldigt besvärad över de här frågorna.

Men dom misstänkta kuverten leder aldrig till något åtal. Det går inte att bevisa att pengarna ska användas till terrorbrott. Istället döms Abu Omar för bland annat bokföringsbrott som rör två butiker som han länge haft i centrala Stockholm. Dom ligger bara ett stenkast från den moské dit Mohamed Belkaid brukade gå. Och det ska visa sig att just butikslokalerna haft stor betydelse för Abu Omars roll som mäklare i den jihadistiska miljön.

Källa: Abu Omar fungerade som en sockerbit. Han lockade till sig arga unga män. Han blev beundrad. De fick ett sammanhang.

I en av butikerna inreder Abu Omar ett bönerum i källaren där han samlar dom som lockas av hans extremism.

Micael Andersson: Man fick förtroende för honom, säkert att man kunde prata med honom och sådär.

Reporter: så du skulle inte va förvånad över att han var duktig på att knyta kontakter till yngre, kanske lite vilsna själar?

Micael Andersson: näe, inte ett dugg.

2010 blir flera personer som funnits i Abu Omars närhet internationellt ökända.

Nyhetsuppläsare 1: Five suspected islamist militant have been arrested for allegedly planning a gun attack in Copenhagen.

Det är männen som planerat en terrorattack mot den danska tidningen Jyllands-Posten.

Det kommer fram att ledaren för terrorgruppen jobbat i en av Abu Omars butiker.

Och två av de andra männen brukade också vara där, det var så de lärde känna varandra.

Nyhetsuppläsare 2: Police describe the suspects as militant islamist with relations international to terror networks.

Och det är när vi granskar butikerna som vi till slut får tag på en källa som berättar om Mohamed Belkaids koppling till Abu Omar.

Källan har unik insyn i det extremistiska nätverket och berättar att Belkaid varit en så kallad praktikant i en av butikerna. Det var här han hittade ett sammanhang och radikaliserades. Relationen bekräftas senare av ytterligare en källa. Det här är helt ny uppgifter – som visar vad som hände i Mohamed Belkaids liv innan han gick med i iS och blev terrorist. Vi försöker få tag på Abu Omar över hela Stockholmsområdet under lång tid. Vi letar på gamla adresser och ställen där vi vet att han tidigare varit inneboende. Men vi hittar honom inte.

Till slut får vi tips om ett hus i skogen utanför Märsta där han ska ha hållit till. Huset har koppling till en ung man i databasen som åkt till Syrien för att kriga för IS. Vi återvänder flera gånger. Ingen är där och skor och kläder ligger kvar på trappan precis som tidigare … De verkar som de lämnat i all hast… Vi inser att vi inte kommer hitta Abu Omar. Vi ligger hela tiden steget efter. Och trots att hans butiker numera är stängda fortsätter han – enligt en rad källor – att söka upp unga män för att locka dom att ansluta sig till IS.

Sebastian Rotella, journalist, Propublica/Frontline: I think it´s a fascinating discovery. Someone like this is crucial to the operation of a network behind the scenes. Things like finance, which Is quite sophisticated, ideological recruitment, you now there are a lot of people sort of wanna go of to Syria but not all of them do, they need a structure, they need a charismatic individual, they need contacts.

Sebastian Rotella är en av USA:s mest ansedda journalister kring frågor som rör terrorism och han har flera gånger i sina granskningar stött på Abu Omars namn. Men aldrig tidigare har han hört att den svenske extremisten skulle haft Mohamed Belkaid i sitt nätverk.

Sebastian Rotella: You´ve zeroed in on someone and in a part of this under world that is crucial and is rarely understood or brought to light.

Inför vårt möte med Sebastian Rotella har vi bett honom att ta våra uppgifter till SINA källor inom den amerikanska underrättelsetjänsten – för att se vad dom vet om relationen mellan Belkaid och Abu Omar.

Reporter: What did you find out when you asked your US sources about Mohamed Belkaid and the connection to this guy?

Sebastian Rotella: My understanding from the US sources is that there is definitely a link, that they definitely where associates. I think it shows you how these structures function and how they really organize, and that even though services are aware of them, that a figure like this can escape, and play a very fundamental role.

Reporter: Hur är det möjligt att en sån person i Sverige kan hålla på år efter år? För det pekas han ut att göra...

Anders Kassman: Ja det kan ju upplevas som väldigt stötande men tillbaka till det jag varit inne på. Säkerhetspolisen jobbar frenetiskt varje dag med att hantera terrorrelaterade händelser. Och det du pekar på är ju någonting som handlar om att man i så fall kan misstänkas begå brott. Och vi gör vårt yttersta för att motverka det och jag vet att det finns personer som tycker det är stötande att någon som man upplever håller på med det här får fortsätta, men jag kan garantera alla att vi gör vårt yttersta för att kunna få bort det här.

Reporter: för det måste va svårt för många att förstå, om en person som har pekats ut, som finansierar och rekryterar…,

Anders Kassman: Absolut

Reporter: … är ett nav…

Anders Kassman: Absolut

Reporter: Nåt fel måste det ju va?

Anders Kassman: ja...

Reporter: Nånstans?

Anders Kassman: Ja. Jag är ju ganska säker på att om det hade varit möjligt attförklara det här inom ramen för att försöka att liksom mer i detalj, på detaljnivå liksom ange vad det är som har varit extra svårt, så är jag helt säker på att de flesta skulle förstå.

Enligt våra källor har Säpo i över 15 år förgäves försökt stoppa Abu Omar. Vi har nu kunnat avslöja helt nya uppgifter om honom. Det finns en klar koppling mellan Paristerroristen Mohamed Belkaid och Abu Omar. Det går dessutom att knyta honom till flera av svenskarna i det läckta medlemsregistret. Men fallet Abu Omar visar hur svårt det är att komma åt tillströmningen till IS.

Reporter: Hur många personer i Sverige har dömts för att ha rekryterat till terrorism?

Anders Kassman: Det finns ingen fällande dom vad det gäller den lagstiftningen. Den kom 2010. Återigen vi jobbar stenhårt med att få till det som egentligen handlar om att motverka rekrytering. Men jag kan garantera svenska folket att vi gör vårt yttersta i alla delar då hoppas jag att man ändå känner förtroende kopplat till att vi inte haft något terrorattentat i Sverige sedan 2010.

Bryssel, Belgien.

Efter terrorattacken i Paris - gömmer sig Abu Omars praktikant – Mohamed Belkaid – tillsammans med flera andra män från IS. Dom planerar nu nya attentat mot flygplatsen och tunnelbanan i Bryssel. Men det pågår en gigantisk spaningsinsats. Och polisen är Belkaid på spåren. Han fångas på en övervakningskamera när polisen följer upp en betalning av en lägenhet som terroristerna använt i Paris.

Claude Moniquet: From this moment everyone known that those men had a clear and important role in the coordination of the attacks.

Sebastian Rotella: So Belkaid and the others are the most wanted men In Europe, but they are able to aloud everyone for four months which is really quite extraordinary.

Men fredagen den 15 mars knackar polisen på dörren till den lägenhet där Belkaid och hans grupp håller sig gömda.

Claude Moniquet: This apartment was what we call a “cold place”. Reputed to be empty.

Sebastian Rotella: So they go up to the safehouse and they go up the stairs got no answer they bangs down the door with the hand held battering ram, and they are confronted with Belkaid with an AK47 who opens fire at them. And they are able to wound Belkaid.

Mohamed Aziz Belkaid dör i lägenheten i Bryssel.

När polisen tar sig in hittar dom honom bredvid en IS-flagga. Och i lägenheten finns mängder av ammunition till automatvapen. Därefter grips också hans medhjälpare, chauffören från Budapest. Salah Abdeslam. Polisen tror nu att dom lyckats avvärja ett nytt terrordåd.

Men det är då tisdagen den 22 mars som resterna av Mohamed Belkaids terrorgrupp fyller sina väskor med sprängämnen och ger sig ut i morgonrusningen.

Ur RTL Belgien 22 mars 2016.

Okänd man 1: Stay down, stay down.

Okänd man 2: Where are the fucking soldiers?

Vakt: You have to go sir.

Man: Ok ok. I go. My bagage.

Vakt: No, direct.

Sammanlagt skadas över 300 människor. 32 personer mister livet.

Harleen Gambhir: ISIS has this theory called “destroying the grey zone”. The idea inspires and encourage these attacks. What it will actually do is create an environment of fear and chaos within Europe . And ISIS plays on those fears tries to drive communities apart, to make them less cohesive so its easier for them to recruit in the short therm and it´s easier for them in the long term plan the apocalyptic war.

Julien Pearce: I think that Paris has changed a lot. We can feel the fear. In the streets, in the tube. I think people are in some way much more aggressive. Suspicious, because they have been hurt. And we all been hurt about what happened that day.

And in a way the three gunmen I had in front of me at the Bataclan won. Because it´s exactly what they want. And we have the feeling that it´s not over yet. And we don´t see the end of the tunnel. We don´t see the light.

Det har gått ett år sedan den där fredagen i november. Vera Grass berättar att hon mår bra, att hon inte är rädd. Men ibland tänker hon på sekunderna innan hon blev skjuten. Hon har nu förstått att hon inte träffades direkt, utan att kulorna studsade

Vera Grass: Det faktum att han inte sköt rakt på mig när han hade möjligheten att skjuta mig så jag dog direkt. Och att han faktiskt missade. Att blickarna möttes kan ju leda till någonting. Alltså att många människor som ändå är tränade att döda andra, att det ändå är onaturligt för en människa att döda en annan. När man ser personen. Så det tror jag absolut kan ha spelat in. Men det är så klart. Det kan ju vara lite önsketänkande från min sida också. Att det finns nån typ av mänsklighet i det här. Att man vill se någonting gott i det som är så ont.