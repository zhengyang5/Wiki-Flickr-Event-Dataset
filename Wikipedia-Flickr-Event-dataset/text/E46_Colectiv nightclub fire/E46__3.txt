Concluziile legistilor care au facut autopsiile sunt terifiante: victimele incendiului au murit intoxicate cu monoxid de carbon, mai ales din cauza fumului produs de buretele care s-a aprins.

Citeste in aceasta stire:

-►Ministrul Muncii: Inspectia Muncii verifica legalitatea angajarii personalului din clubul Colectiv

Pe de alta parte, la audieri, patronii clubului au sustinut ca responsabilitatea pentru organizarea concertului, inclusiv pentru focul de artificii, apartine managerilor trupei, care a concertat vineri seara.

Foarte multi adolescenti au venit cu parintii sa povesteasca despre oroarea din care au scapat in noaptea infernala de vineri. Ranile provocate de flacari sunt ascunse de pansamente.

Alti martori au venit de buna voi ca sa ajute la descoperirea vinovatilor.

"Buretele s-a aprins de la scantei, flacarile au cuprins totul in 10 secunde, numarati pana la 10 si ganditi-va ce puteti face in timpul asta, eu am scapat in alte 10 secunde pentru ca eram langa usa, cand 500 de oameni vor sa iasa in acelasi timp, era si un prag la usa, s-a facut buluceala la usa si s-au calcat in picioare”, a spus Alin Pandaru, martor.

Politia Capitalei a mobilizat zeci de politisti. Cei care nu se ocupa de identificarea martorilor, s-au intors la locul tragediei. A fost a doua zi de cercetare la fata locului.

Tatal unei tinere de 17 ani ranita in timpul incendiului abia mai poate povesti cosmarul prin care a trecut. Cuprinsa de flacari, adolescenta a apucat sa isi sune parintii inainte sa lesine.

Sub pretextul ca se intereseaza de obiectele unuia dintre raniti, un angajat al clubului colectiv a intrebat ce pedeapsa risca cei care lucrau in local in noaptea tragediei, apoi a incercat sa dispara fara sa dea vreo explicatie.

Patronii clubului au dat primele declaratii in fata procurorilor chiar in noaptea tragediei. Fiecare dintre cei trei sustine aceeasi varianta: ca functionau legal si ca intreaga responsabilitate pentru organizarea concertului, inclusiv pentru spectacolul pirotehnic ar apartine de fapt managerilor trupei rock.

Anchetatorii incearca sa-l gaseasca si pe cel care a dat drumul la artificii, asta pentru ca pe imaginile surprinse de camerele de supraveghere din club nu se distinge clar cine a declansat dezastrul.

"Chestia asta trebuie sa intelegeti: ca se putea intampla in orice alt club din Bucuresti. Daca evenimentele astea tragice nu schimba nimic in Romania suntem total pierduti”, a mai spus Alin Pandaru.

UPDATE Trei persoane s-au prezentat duminica la sediul Politiei Capitalei pentru a fi audiate in calitate de martori in dosarul incendiului de la clubul Colectiv, soldat cu 29 de decese.

La primele ore ale diminetii, doua fete, intre care una era bandajata, au fost aduse cu o masina a Politiei.

De asemenea, un tanar care avea un bandaj la urechea dreapta a venit la Politia Capitalei, insa el a refuzat sa stea de vorba cu jurnalistii.

Procurorii si politistii criminalisti continua duminica cercetarile la fata locului, in timp ce la INML, medicii legisti vor efectua autopsii in cazul persoanelor decedate.

Parchetul General a deschis un dosar penal, in care se efectueaza cercetari sub aspectul savarsirii infractiunilor de omor calificat si distrugere calificata.

O ancheta de amploare este in curs. Trei procurori din Parchetul General au dificila misiune de a-i gasi pe responsabili. Ei trebuie sa afle cum a izbucnit incendiul, cum a fost posibil ca intr-un spatiu inchis, plin de oameni, sa se aprinda artificii, de ce era o singura iesire de urgenta, cine a dat autorizatii sau daca a dat, dar mai ales cine poarta responsabilitatea celor 27 de morti si a ranitilor? Deja s-a inceput urmarirea penala pentru omor calificat si distrugere.

Intre timp, la Institutul de Medicina Legala inca sunt 3 victime neidentificate.

Tiberiu Nitu, procuror general: "Este inceputa urmarirea penala pentru omor calificat si distrugere calificata. S-au vizionat mai multe imagini inclusiv video si foto de pe retele de socializare."

Cine sunt cei care vor purta in constiinta acestea crime vom afla in urmatoarele zile. Pana atunci politistii si procurorii strang declaratiile martorilor. Iar aceastea sunt multe si vorbesc despre acelasi lucru. Scanteile artificiiilor au atins peretele unui stalp imbracat in burete si in mai putin de 30 de secunde, clubul s-a transformat intr-un cuptor incins.

"Focul s-a extins pe stalp, dupa care a luat foc totul. Nu era nimic ignifug in chestia aia, focul s-a extins repede, in mai putin de 2 secunde", a spus un martor.

Asadar, atat peretii cat si stalpii de sustinere ai clubului erau izolati fonic cu materiale usor inflamabile. Asta inseamna ca proprietarii clubului NU aveau voie sa foloseasca elemente pirothenice in interior. Pe de alta parte cei care au facut lucrarea in club spun ca s-a preferat varianta ieftina.

Stefan Suto, administrator Luxory Media: Buretele era lipit pe tavanul original al cladirii, placa de beton de sus. Peste burete au venit panourile ale de lemn. Lemn de brad am impresia, nu stiu exact, ca nu mai stiu cine l-a furnizat, care stiti cum e, lemn de brad, rasina. Noi am facut montajul. Oferta initiala de furnizare a fost pe materiale mai scumpe si bineinteles ignifugate.

Reporter: Daca totusi ar fi ales materiale ingnifuge erau sanse sa scape?

Stefan Suto: Pai normal, sunt materiale care ard un centimetru in 30 de minute.

Si iadul s-a dezlantuit. Peste 300 de oameni au realizat ca a izbucnit un incendiu in momentul in care si tavanul a fost cuprins de flacari. S-a instaurat panica si toti au incercat sa iasa cat mai repede.

"Totul s-a derulat in cateva secunde, eu de abia ce intrasem, asta a fost si norocul meu. Discutam de un spatiu foarte mic, o usa de un metru iar cand au spart si cea de-a doua usa din cauza oxigenului a fost o flacara puternica, toti cei care erau pe hol, au cazut, au fost arsi", a povestit un martor.

Cea de a doua problema este lipsa cailor secundare de evacuare. Clubul are o singura iesire, nu mai lata de un metru, prin care toti cei aflati in interior au incercat sa iasa in acelasi timp.

Horia Nicolescu, specialist siguranta impotriva incendiilor: "200 de indivizi in discoteca care mai si bausera, deci euforici, apare un incendiu si daca ei nu stiu ce sa faca apare ce s-a intamplat: patronul era obligat sa aiba niste echipe de interventie locala. Daca avea oamenii care stiau ce sa spuna nu se intampla nimc. Oamenii trebuiau sa fie evacuati in maxim 10 minute."

Doar ca nu a fost nimeni care sa indrume multimea de tineri intrati in panica. Si pentru 27 dintre cei veniti sa se distreze a fost sfarsitul. Restul s-au calcat in picioare ca sa se salveze.

De ce functiona clubul Colectiv daca avea atatea probleme de securitate? Cei din primaria sectorului 4 spun ca din punctul lor de vedere, spatiul era functional.

Cristian Popescu Piedone, primar sector 4: "Aviz de functionare are, a indeplinit conditii, nu suntem raspunzatori pentru ce constructii au facut ei in interior, panze etc. Am vazut ca aratau asa cu box paleti, peste care era burete care izola fonic si peste era pusa o panza. Chiar acum 10 zile am avut un control la aceasta locatie. Am descoperit lipsa de calificare la personal si a fost amendata."

Clubul nu ar avea aviz de la pompieri, dar, cu toate acestea, a functionat.

Pe lumina, politistii s-au intors pentru cercetarea la fata locului . Adminstratorii clubului au dat o prima declaratie.

Ministrul Muncii: Inspectia Muncii verifica legalitatea angajarii personalului din clubul Colectiv

Ministrul Muncii, Rovana Plumb, a anuntat, duminica, intr-un comunicat de presa, ca Inspectia Muncii verifica legalitatea angajarii personalului din clubul Colectiv, unde vineri seara s-a produs un incendiu in urma caruia si-au pierdut viata 29 de persoane. '(...) Inspectia Muncii a fost prezenta la fata locului inca din noaptea producerii tragediei si a deschis un dosar de cercetare privind legalitatea angajarii personalului clubului. Imi exprim intreaga compasiune pentru familiile afectate de aceasta tragedie si asigur opinia publica ca autoritatile care au competente in domeniul muncii si protectiei sociale sunt mobilizate pentru acest caz', a precizat, duminica, intr-un comunicat de presa, Rovana Plumb, ministrul Muncii, Familiei, Protectiei Sociale si Persoanelor Varstnice.

Totodata, ministrul Muncii a precizat ca Autoritatea Nationala pentru Protectia Drepturilor Copilului si Adoptie efectueaza o ancheta sociala cu privire la situatia celor cinci copii ai femeii de serviciu care a decedat in tragicul eveniment de vineri seara.

'Autoritatea Nationala pentru Protectia Drepturilor Copilului si Adoptie, sub coordonarea doamnei Gabriela Coman, presedinte ANPDCA, precum si o echipa a Directiei de Asistenta Sociala din cadrul Primariei de sector sunt pe teren, pentru a efectua o ancheta sociala cu privire la situatia celor cinci copii ai victimei tragicului eveniment de vineri, 30 octombrie, petrecut intr-un club din Capitala. Scopul anchetei este identificarea masurilor de sprijin pentru cei cinci copii (...)', a mentionat ministrul Muncii.

Rovana Plumb a anuntat, ulterior, la un post de televiziune, ca familia femeii de serviciu de la clubul Colectiv, decedata in urma incendiului de vineri seara, va primi un ajutor de urgenta de 5.000 de lei, avand in vedere ca aceasta avea cinci copii. Presa a relatat faptul ca o femeie de serviciu, in varsta de 38 de ani, care lucra 'la negru' in clubul Colectiv, se numara printre cele 29 de victime ale incendiului.

"Fara forme legale lucra. Nu a fost tura ei, dar o colega a rugat-o sa vina in locul ei, pentru ca ea se simtea foarte rau. Avea cinci copii si un tata paralizat. Ea ii ingrijea pe toti. De nevoie trebuia sa munceasca", a declarat o apropiata a femeii de serviciu, in fata Institutului National de Medicina Legala