Cand speram ca sinistra numaratoare a victimelor din clubul "Colectiv" s-a oprit, lista a ajuns din pacate la 61. Ioana Raluca Panculescu, o tanara de 36 de ani, a murit intr-o clinica din Germania.

Psiholog, pasionat de meseria sa si cu o mare dorinta de a-i ajuta pe cei din jur, Ioana a lasat in urma o imensa durere. O plang rudele si prietenii, care s-au rugat in ultimele saptamani pentru ea ca sa-si revina.

Ioana Raluca Panculescu, de 36 de ani, a fost transportata in urma cu o luna la o clinica din Germania de la Spitalul Bagdasar Arseni, cu un avion militar. Anuntul a fost facut de familia tinerei si confirmat de Ministerul Sanatatii.

In noaptea tragica de 30 octombrie, care a indoliat o tara intreaga, Ioana Raluca Panculescu se afla in Colectiv impreuna cu mai multi prieteni. Goodbye to Gravity era una dintre formatiile ei preferate si a vrut sa fie acolo, cand baietii din trupa si-au lansat albumul.

La fel ca toti ceilalti tineri care au murit nevinovati, Ioana iubea muzica rock si era indragostita de viata. Cand a izbucnit focul, in busculada care s-a creat la iesire, a fost calcata in picioare. Ioana a fost internata la Spitalul Bagdasar Arseni din Bucure≈üti in stare extrem de grava.

Dupa cateva zile, a fost transportata la o clinica din Germania, cu un avion militar. De atunci, familia si sutele de prieteni s-au rugat neincetat si au sperat sa invinga moartea. Din pacate, duminica seara Ioana s-a stins.

Luni, pe contul ei de Facebook zeci de prieteni i-au lasat mesaje emotionante de adio.

"Dumnezeu sa te odihneasca in pace, iubita mea fata! Esti acum alaturi de cei ce te-au iubit! Esti cu ei si cu ingerii. Drum bun, scumpa Ioana! Nu mai ai nicio durere. Gata, ai scapat ! Te-ai dus acasa. Nu te voi uita, fata minunata", i-a scris o prietena.

"As vrea sa pot scrie. Sa mai pot scrie. Insa cuvintele mi-au disparut odata cu Ioana. Au fost 43 de zile lungi. Imens de lungi si de grele. Traite cu frica de a deschide telefonul si de a gasi un mesaj pe care nimeni nu ar fi vrut sa-l trimita. Doar ca azi s-a intamplat. Asa cum nu as fi vrut sa se intample. Printr-un mesaj sec, postat pe Facebook: "Dumnezeu s-o odihneasca". Atat! Atat s-a putut scrie despre "plecarea" Ioanei", a scris o alta prietena.

"Sa ai drum lin, Ioana draga... Si sa ne ierti ca nu am stiut cum sa-ti fim aproape. Stiu doar ca acum iti vom implini visul: acela de a ne intalni toti si de a face haz de necaz de anii adolescentei. Iti vom fi toti alaturi, Ioana, chiar daca acum este prea tarziu pentru tine... Sa te odihnesti in liniste si pace, suflet drag", a mai scris cineva.

"Dumnezeu sa o odihnesca! Sa ai drum lin printre stele draga Ioana, acum o sa te odihnesti in pace si liniste, dupa atata zbucium si lupta, esti alaturi de cei dragi...Condoleante familiei", a mai scris o prietena.

In urma cu cativa ani, Ioana isi pierduse ambii parinti. Era psiholog si ii placea sa lucreze cu copiii care aveau probleme emotionale. Dealtfel, acum patru ani, intr-un interviu acordat colegilor de la "Ce se intampla, doctore" vorbea despre terapii inovatoare.

Ioana Raluca Panculescu: "Aceasta terapie se bazeaza pe libertate, pe ideea de fac ce vreau, imi creez o lume unde practic nu exista reguli, ceea ce este foarte important chiar si pentru adulti." spunea atunci Ioana Raluca Panculescu.

Starea ranitilor din Colectiv internati in spitale



Un numar de 22 de persoane ranite in Clubul Colectiv sunt internate in continuare in spitalele bucurestene, dintre acestea doua fiind in stare critica, potrivit unui centralizator al Ministerului Sanatatii publicat luni.

Managerul Spitalului Bagdasar Arseni, medicul Bogdan Paltineanu, declara vineri pentru AGERPRES ca in cursul zilei de luni urmeaza sa fie externati patru dintre cei cinci pacienti raniti in Colectiv internati in aceasta unitate medicala.

Ministerul Sanatatii precizeaza ca la Spitalul de Arsi sunt internati 4 pacienti, la Spitalul Bagdasar Arseni - 5, la Spitalul Grigore Alexandrescu - 3, Spitalul Elias - 2, Spitalul Militar Central - 4, Spitalul de Urgenta din Bucuresti - 3, Spitalul CC Iliescu - un pacient.

Pana in prezent, au fost externate 60 de persoane care au primit ingrijiri medicale in unitatile sanitare din tara.

Un numar de 39 de raniti au fost transferati in unitati sanitare din strainatate.

Astfel, in Austria au fost transferati 5 pacienti dintre care unul a murit, doi sunt in stare stabila, iar doi au fost externati.

In Belgia au fost transferate 8 persoane care se afla in stare stabila, in Olanda - 8, dintre acestea 2 au murit, 4 sunt in stare stabila, iar 2 au fost externate.

In Germania au fost transferati 5 pacienti raniti in Colectiv, dintre care doi sunt in stare stabila, iar trei au murit.

In Marea Britanie au fost transferate noua persoane, dintre care trei au murit, patru se afla in stare stabila, iar doua au fost externate, Norvegia - o persoana care a fost externata, in Israel - trei persoane: un deces si doua persoane sunt in stare stabila.