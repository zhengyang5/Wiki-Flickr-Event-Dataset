127 de tineri care au avut teribilul ghinion sa fie in clubul Colectiv saptamata trecuta lupta sa se faca bine. Cumplit este ca 65 dintre ei sunt inca stare grava si critica.



Cititi in articol:

► MApN: 17 raniti vor fi transportati in Olanda si Belgia cu doua aeronave Spartan

► 8 pacienti vor fi transportati sambata cu avion militar in Olanda

► Un pacient de la Spitalul Elias va transferat in Belgia

► 10 pacienti, la terapie intensiva la Spitalul de Arsi

►Trei pacienti care s-au simtiti mai bine au fost externati vineri

► Sase pacienti de la Floreasca sunt in stare critica

► MS: 127 de persoane internate; 65 sunt in stare critica si grava

► Klaus Iohannis i-a vizitat pe pacientii de la Spitalul Militar

► Centrul de Transfuzii din Bucuresti, inchis sambata si duminica

► 14 pacienti in stare critica sunt conectati ca un "plaman artificial"

Suna cinic, dar cea mai grea misiune a medicilor de pana acum a fost sa-i tina in viata, nu sa le vindece ranile.

Vineri, echipe din strainatate au decis ca o parte vor fi tratati in Olanda, Israel, Belgia si Germania. Au aceasta sansa, deocamdata. doar cei transportabili.

Opt dintre ei vor ajunge In Beglia si 9 in Olanda si vor fi transportati cu doua aeronave de tip C-27J Spartan ale Fortelor Aeriene Romane.

Medicii turci au ales sa opereze la noi in tara, sa nu ii expuna la riscurile transportului pe pacienti. Unul dintre medicii turci, care lucreaza de mai bine de 20 de ani cu pacienti cu arsuri, a marturisit ca nu a mai vazut niciodata cazuri atat de grave.

De la Spitalul Grigore Alexandrescu avem vesti ceva mai bune. Tinerii internati aici se simt ceva mai bine decat zilele trecute, doar unul este in stare grava si va fi transportat in strainatate.

Printre ranitii din terapie intensiva de la spitalul de Arsi se afla si Daniel Ciobanu si sotia lui. Ea are arsuri la maini si la picioare. El este insa mult mai grav. Impreuna au doi copii care-si asteapta parintii acasa.

Joi, Daniel primise un acord sa plece in Israel. Cateva ore mai tarziu medicii israelieni si-au dat seama ca nu poate rezista transportului.

Disperarea si neputina ii face acum pe apropiati sa arunce acuzatii asupra sistemului medical.

Prietenii, revoltati: "Nu s-a facut transferul pentru ca Daniel a intrat in sepsis pentru ca in Romania nu sunt conditii pentru acesti pacienti "

Medicii israelieni sunt cei care au hotarat ca Daniel nu mai poate fi transferat la centrul medical Sheba din Tel Aviv. Daniel are arsuri pe 45 % din suprafata corpului. Are plamanii si caile respiratorii arse si e dependent de aparate.

Cristean Nitescu: "In momentul in care au venit sa il preia, la ora 21:30 , ei au considerat ca nu este foarte sigur, din punct de vedere al starii pacientului, transportul, desi medicul, tot al lor, la ora 15, considera ca poate fi transferat"

Medicii au avertizat inca din prima zi ca evolutia in cazul lui e imprevizibila. Si ca el sunt zeci. Transportul in strainatate i-ar fi omorit. Ca sa poate fi transportati a fost nevoie mai intii ca ranitii sa fie stabilizati.

Nicolae Banicioiu,ministrul al Sanatatii: De ce n-au fost imediat trimisi? Pentru ca nu puteau fi, doar daca voiam sa-i omoram. Atat.

Ioan Lascar: Acesti pacienti sunt protezati respirator chiar, de la internare, altfel, in lipsa acestor masuri de terapie intensiva de maxim calibru, majoritatea pacientilor cu arsuri inhalatorii ar fi decedat in primele ore.

La spitalul militar, un medic anestezist si un chirurg, veniti de la Bruxelles, au evaluat cazurile de la terapie intensiva. Au ales trei, cu rani intre 35 si 50 la suta pe suprafata corpului, care vor fi dusi in Belgia pentru tratament, cu un avion militar.

Reporter: Care au fost criteriile de selectare a pacientilor pentru continuarea ingrijirilor in Belgia?

Serge Jennes, medic belgian: Primul criteriu a fost acela de a fi transportabil. Cel de al doilea a fost prognozarea ranilor si a vatamarilor corporale. Pentru pacientii cu peste 70% atsuri pe suprafata corpului, este prea riscant sa ii transporti in alta tara. Am ales nici cei mai cu rani usoare, nici cei cu rani grave".

Si britanicii au sarit in ajutorul Romaniei. Specialistul in chirurgie plastica si arsuri, dr. Sarah Pape, a fost sa vada ranitii din Spitalele Bagdasar Arseni si Sfantul Ioan.

dr. Sarah Pape, medic britanic specialist in chirurgie plastica si arsuri: "Cred ca putem lua 12 pacienti. Ei vor fi dusi in centrele pentru arsi din Marea Britanie. Nu pot sa garantez o sansa mai mare la viata, insa, facilitatile de acolo ar trebui sa creasca sansele de supravietuire.

La Spitalul Floreasca, medicii turci au decis sa opereze in romania cot la cot cu medicii romani.

Ahmed Cinar Yasti: "Am opera cu aceeasi echipa si aici si acolo si medicii romani sunt foarte buni”

Alti 10 pacienti printre care o tanara din Italia si iubitul ei roman vor fi transportati in clinici din Olanda, dupa ce au fost eveluati de medicii olandezi. Iar de la spitalul Elias, din cei 14 raniti, unul a fost deja transferat in Germania, iar un altul va fi dus in Belgia.

Practic, sambata dimineata va avea loc un adevarat val de plecari in strainatate.

Tratamentului pentru fiecare ranit costa in jur de 150 de mii de euro, atat in tara cat si in strainatate si va fi platit integral de statul roman.

Sumarul evenimentelor petrecute vineri



UPDATE 17:52 Doua aeronave de tip C-27J Spartan ale Fortelor Aeriene Romane vor transporta in noaptea de vineri spre sambata raniti in incendiul de la clubul Colectiv la Rotterdam (Olanda) si Bruxelles (Belgia).

''Doua aeronave de tip C-27J Spartan ale Fortelor Aeriene Romane, configurate pentru misiuni de evacuare medicala, vor efectua in noaptea de vineri spre sambata doua misiuni umanitare de urgenta catre Rotterdam, Olanda (ora aproximativa de decolare 3,30) si Bruxelles, Belgia (ora aproximativa de decolare 5,00), pentru transferul unor pacienti raniti in incendiul de la clubul Colectiv'', informeaza Ministerul Apararii Nationale, conform Agerpres.

Potrivit sursei citate, catre Olanda vor fi transferati noua pacienti, dintre care sase ventilati, iar catre Belgia opt raniti, dintre care trei ventilati.

Pacientii vor fi asistati pe timpul zborurilor de echipe medicale coordonate de SMURD si sprijinite de medici si personal de specialitate din MApN, precizeaza reprezentantii ministerului.

Misiunile sunt executate la solicitarea Departamentului pentru Situatii de Urgenta al Ministerului Afacerilor Interne.



UPDATE 16:48 Starea ranitilor de la Colectiv internati in spitalele Bagdasar Arseni, Grigore Alexandrescu si Sfantul Pantelimon este stationara, sustin reprezentantii celor trei institutii medicale.

"Un singur pacient a fost externat astazi, la ora 13:00. Ceilalti sunt in aceeasi stare - cinci pe sectie, care prezinta o stare buna. Cei gravi si critici au fost evaluati astazi de medici belgieni. In total, in spital sunt internati 20 de pacienti raniti in incendiul de la clubul Colectiv", a declarat, vineri, purtatorul de cuvant al Spitalului "Bagdasar Arseni", Florin Bica, conform Agerpres.

La Spitalul "Grigore Alexandrescu" erau internati vineri dimineata sase raniti in club Colectiv, dintre acestia trei la terapie intensiva (unul intubat si in stare critica, iar 2 in stare grava). Alti trei pacienti internati in sectia de chirurgie plastica sunt intr-o stare grava, dar stabila.

De asemenea, la Spitalul "Sfantul Pantelimon" mai sunt internati doi pacienti raniti in incendiul de vinerea trecuta: un tanar de 33 de ani si o tanara de 29 de ani, ambii in sectia de chirurgie.

Potrivit managerului spitalului, Gheorghe Popescu, starea celor doi este buna, iar medicii apreciaza ca ar putea fi externati cel mai probabil la inceputul saptamanii viitoare.

UPDATE 16:15 Premierul interimar Sorin Cimpeanu a anuntat vineri ca opt dintre ranitii in incendiul de la Colectiv vor fi transportati sambata dimineata cu un avion militar in Olanda.

"Au afirmat disponibilitate de sprijin tari precum Olanda, Belgia, Israel, Germania, Franta si exista si discutii cu Marea Britanie. Maine dimineata foarte devreme va pleca un avion militar cu, cel mai probabil, opt pacienti catre Olanda. Exista posibilitatea ca maine dupa amiaza, in urma procesului de analiza si selectie a pacientilor pe care il fac medicii din statele respective, sa fie alti opt selectionati pentru a fi tratati in Belgia", a spus Cimpeanu, precizand ca selectia pacientilor care pleaca in strainatate este facuta de "o echipa mixta de specialisti din tara respectiva, care si-a oferit sprijinul impreuna cu echipe de medici specialisti din Romania".

Premierul interimar a adaugat ca, in sedinta de miercuri, Guvernul va aproba fondurile necesare tratamentului in strainatate al ranitilor.

"Miercuri vom avea o sedinta de guvern in care vom aproba decontarea cheltuielilor de tratament pentru acele situatii care vor fi tratate in exterior. (...) La Fondul de Rezerva al Guvernului acum doua zile existau 1145 de milioane de lei, echivalentul a peste 250 de milioane de euro. Cheltuielile pot fi decontate fie din Fondul de Rezerva al Guvernului integral, fie prin intermediul Casei Nationale de Asigurari, partea principala, si coplata din Fondul de Rezerva al Guvernului. Daca avem un numar de 84 de pacienti in stare grava, exista o serie de estimari preliminare, ele sunt in curs, n-as vrea sa anticipez foarte mult, dar pot sa va spun ca e vorba de o suma ce poate ajunge in medie intre 100.000 si 150.000 de euro per persoana. Inmultind numarul maxim cu suma maxima, este un efort bugetar in limita a 13 - 15 milioane de euro", a explicat Sorin Cimpeanu, la finalul unei vizite la Spitalul de Copii "Grigore Alexandrescu".

El a precizat ca in sistemul sanitar romanesc exista "atat competenta cat si disponibilitatea in plan medical pentru acoperirea acestor situatii, care prin amploarea lor sunt de natura a pune probleme la nivelul oricarui sistem medical din Europa cel putin"

UPDATE 16:09 Unul dintre ranitii in incendiul din clubul Colectiv, internat in Sectia de Terapie Intensiva a Spitalului Elias, va fi transferat vineri intr-un spital din Belgia, in cadrul unei actiuni complexe coordonate de Ministerul Sanatatii, relateaza Agerpres.

UPDATE 14:10 La sectia de terapie intensiva a Spitalului de Arsi sunt internate, in prezent, zece persoane ranite in incendiul de la clubul Colectiv, starea lor este stabila, insa doua au o situatie mai delicata, a precizat, vineri, directorul medical Cristian Nitescu.

"In momentul de fata, avem pe sectia de terapie intensiva zece pacienti, care sunt toti intubati. Doi am primit ieri de la Spitalul Sfantul Pantelimon in stare grava. Unul are 35%, celalalt, o femeie, are 70% (suprafata de piele arsa - n.r.). Situatia celor din terapie intensiva, in general, este stabila. Sunt doi sau trei pacienti cu situatie putin mai delicata, dar in continuare se fac eforturi pentru ei", a spus Cristian Nitescu.

El a adaugat ca spitalul a fost vizitat de o echipa de medici belgieni, care a fost si in alte spitale din Bucuresti, pentru a decide care pacienti sunt transferabili. Acesti medici ar putea colabora cu cei olandezi si luxemburghezi.

Cristian Nitescu a mentionat ca in cursul zilei de vineri a fost externat un pacient.

"Sunt 13 pacienti care sunt pe sectii si nu sunt pe terapie intensiva - unul dintre ei a si plecat azi, a fost externat - si care au leziuni de arsura pe suprafete intre 5-10%, care nu pun probleme vitale teoretic, dar care au dezvoltat o banala bronsita, un inceput de pneumonie... Toti acesti pacienti sunt controlati si din punct de vedere al starii generale", a precizat el.



UPDATE 13:00 Trei pacienti care s-au simtiti mai bine au fost externati astazi. A scazut si numarul celor aflati in stare grava si critica de la 80 la 65. Mai sunt asadar 127 de raniti internati. O parte dintre ei vor fi transferati la spitale din Belgia, Olanda sau Germania, a anuntat secretarul de stat Raed Arafat. Mai multe delegatii de medici veniti din straiantate le dau o mana de ajutor medicilor romani.

UPDATE 12:40 Sase dintre pacientii internati la Spitalul Floreasca, dupa ce au fost raniti in incendiul de acum o saptamana din clubul Colectiv, se afla in stare critica, a declarat, vineri, dr. Rodica Ciolacu, medic primar medicina de urgenta in cadrul unitatii medicale.

"Toti ranitii care au fost internati au ramas internati la noi, sunt in continuare in Terapie Intensiva, cu stare generala extrem de grava, sase dintre ei fiind in stare absolut critica. Se depun toate eforturile, prin masuri complexe de terapie intensiva si prin masuri care tin direct de chirurgia plastica, ca acesti pacienti sa fie mentinuti in viata si evolutia lor sa fie buna", a spus ea.

De asemenea, aceasta a mentionat ca exista o comisie multidisciplinara de medici din strainatate care evalueaza pacientii din toate spitalele din Bucuresti, internati in urma incendiului.

"Vor hotari pentru care din pacienti este oportun transferul, iar momentul transferului va fi hotarat tot de aceasta comisie", a mai spus ea.

Potrivit acesteia, exista o echipa de medici turci care, de cateva zile, colaboreaza cu cei de la Sectia de chirurgie plastica a Spitalului Floreasca.

Evolutia pacientilor internati la Spitalul de Urgenta Floreasca este previzibila, starea a cinci dintre cei sase critici fiind stationara, in timp ce a celui de-al saselea este mult agravata, a declarat joi profesorul Ioan Lascar.

"Evolutia pacientilor este previzibila. Cei sase pacienti care au fost incadrati in esalonul pacientilor critici au o evolutie oarecum diferita, cinci dintre ei sunt stationari, chiar o tendinta usor pozitiva. Un singur caz este intr-o stare mult agravata, in sensul ca plamanul, asa cum era de asteptat, da semne de suferinta majora dupa trauma termica si inhalarea de gaze toxice. Are si o suprafata de arsura de 65%, este un bolnav critic cu o evolutie extrem de grava in prezent", a spus Lascar.

UPDATE 12:00 Trei dintre persoanele ranite in incendiul din clubul Colectiv, internate la Spitalul Militar, ar putea fi transportate la un spital din Belgia, in cazul in care familiile lor vor fi de acord. "In cursul zilei de ieri, o echipa de medici militari de la Spitalul Militar din Bruxelles a venit insotita de alti medici desemnati de catre SMURD si Directia Medicala a Ministerului Apararii Nationale sa evalueze si in spitalul nostru si in celelalte spitale care au pacienti cu arsuri, daca pot fi sau nu transportati sau daca beneficiaza de un ajutor suplimentar, avand in vedere ca ar putea fi transportati in Belgia. Din cate am vorbit cu dansii, ieri, in cadrul Spitalului Militar din Bruxelles, exista o unitate specializata in arsuri, cu 50 de paturi", a precizat, vineri, comandantul Spitalului Universitar de Urgenta Militar Central "Dr. Carol Davila", Florentina Ionita Radu. Ea a adaugat ca, in total, medicii militari din Bruxelles pot prelua de la spitalele din Bucuresti patru pacienti in stare foarte grava si patru in stare mai putin grava. Insa, in ceea ce priveste strict Spitalul Militar ''Carol Davila'' pot fi preluati doi pacienti in stare foarte grava si unul dintre pacientii in stare mai usoara.

UPDATE 11:55 Tanara din Italia si cetateanul roman internati la Spitalul SRI "Dr. Agrippa Ionescu" in urma incendiului din clubul Colectiv, aflati in stare grava cu risc vital major, vor fi transferati la un spital din Olanda, a anuntat vineri SRI pe Facebook. Apartinatorii si-au dat acordul pentru transfer, precizeaza sursa citata.

Alti doi pacienti romani sunt stabili hemodinamic si respirator, avand o evolutie favorabila, se arata in postarea citata.

Initial, dupa accident, la Spitalul SRI au ajuns sapte persoane

UPDATE 11:30 Ministrul Sanatatii, Nicolae Banicioiu, a precizat vineri ca in spitalele din Bucuresti mai sunt internate 127 de persoane ranite in incendiul din clubul Colectiv, dintre care 65 in stare critica si grava.

"127 de pacienti mai sunt internati. Au mai fost externari in cursul zilei de ieri si zilei de alaltaieri. Sunt 65 care sunt considerati in stare critica si grava. Este un numar mai mare de bolnavi stabilizati in rest. Ne bucura aceasta situatie, dar repet inca o data - primiti aceste vesti cu moderatie si fara optimism. Calm, este o situatie care a evoluat mai bine in ultimele doua zile pentru acesti pacienti. Medicii fac toate eforturile omenesti posibile pentru a mentine o stare mai buna, sa ii stabilizeze si sa asigure tot ce se poate. Datele sunt mai bune. O parte dintre ei, care vor putea, vor fi transferati. Doctorul Arafat si echipele medicale iau in calcul si aceasta situatie", a afirmat Banicioiu.

Banicioiu a participat la o conferinta de presa sustinuta de experti francezi si romani in tratamentul arsurilor grave pe tema eforturile solidare ale medicilor francezi si a continuarii cooperarii franco-romane in domeniul arsurilor grave, conferinta gazduita de Ambasada Frantei.

UPDATE 11:12 Presedintele Klaus Iohannis i-a vizitat, joi seara, pe pacientii internati la Spitalul Militar in urma incendiului care a avut loc la clubul Colectiv din Capitala, soldat cu 32 de decese si peste 150 de raniti.

"In cursul zilei de ieri, seara, am primit vizita domnului presedinte Klaus Iohannis, care s-a interesat in aproape de ei si i-a vizitat pe fiecare in parte si le-a urat sa se insanatoseasca grabnic. A discutat cu aceia cu care putea sa discute", a precizat, vineri, comandantul Spitalului Universitar de urgenta Militar Central "Dr Carol Davila", Florentina Ionita Radu, potrivit Agerpres.

Ea a adaugat ca, dintre cei 12 pacienti internati, doi se afla in stare foarte critica.

"Sunt in continuare 12 pacienti internati, doi pacienti sunt in stare foarte critica. Pacientii au fost grefati, in afara de cei doi pacienti in stare foarte critica. In rest, toti pacientii care au avut nevoie de grefe de piele au fost grefati. Asupra a sase pacienti s-a efectuat grefa de piele. (...) La cei doi care au stare grava nu am putut face ieri grefa de piele, pentru ca starea lor nu a permis", a explicat Florentina Ionita Radu.

UPDATE 11:05 Cei care vor sa doneze sange, in Bucuresti, trebuie sa stie ca in weekend Centrul de transfuzii va fi inchis si ca pot reveni luni.

"Sambata si duminica centrul nostru va fi inchis pentru donatori, insa sangele se livreaza in continuare catre spitale. Activitatea prelungita si sub presiunea numarului mare de donatori poate sa conduca la greseli medicale si nu trebuie sa lasam sa se intample acest lucru! Va multumim pentru intelegere si va asteptam saptamana viitoare!", se arata intr-un mesaj transmis de Centrul de Transfuzii.

UPDATE 08:00 O parte dintre ei vor fi transferati de astazi la spitale din Belgia, Olanda sau Germania, a anuntat joi seara secretarul de stat Raed Arafat. 14 pacienti, aflati in stare critica, sunt conectati la un aparat care functioneaza ca un plaman artificial. Din cauza arsurilor termice si chimice care le-au afectat grav tesutul pulmonar, medicii i-au conectat la aceste mecanisme care le oxigeneaza plamanii si ii ajuta sa reziste. Din totalul celor 130 de raniti care mai sunt internati, 80 sunt in stare grava.

Raed Arafat: ''Am primit oferte de primire a pacientilor in spitale de arsi. Avem tari care ne-au oferit un numar de paturi si pot sa dau exemplu Belgia, Olanda, Germania si mai sunt alte tari care analizeaza sa ne acorda sprijini inclusiv pentru decongestionarea mai ales a situatiei de aici. Selectia prefera sa fie facuta de colegii din afara si daca ei solicita sa o facem noi o vom face pe baza patologiei pe care o avem.''

2 pacienti aflati in stare critica la Spitalul Pantelimon au fost transferati la Spitalul de arsi. Unul dintre ei, o fata, a fost transportata intr-o capsula cu presiune pozitiva cumparata de ministerul de interne pentru pacientii cu Ebola. Celalalt pacient este fotograful Alex Chelba.

Intre cei 130 de bolnavi care au nevoie de ingiriji medicale intensive dar si de rugaciuni si minuni este si Elena Nitu. O tanara de 18 ani, eleva la liceul Xenopol. Vineri a mers la Colectiv cu iubitul ei si cativa prieteni. Din acea noapte, sora ei mai mare nu s-a dezlipit de patul ei.

Giorgiana Nitu, sora Elenei: "A fost la locul neptrivit la momentul nepotrivit."

Tot la spitalul de Arsi l-am intalnit si pe Daniel Ciobanu. Are 39 de ani si doi copii. Era la Colectiv, impreuna cu prietena lui, ca sa filmeze concertul prietenilor sai din trupa Goodbye to Gravity. Ea a scapat cu arsuri usoare, el se lupta sa traiasca.

13 raniti de la Floreasca si unul de la Spital Militar sunt conectati la aparatul care suplineste functia plamanului si asigurara oxigenare corespunzatoare in tesuturile afectate.

Ioan Lascar, profesor doctor: "Inca aproximativ 3-4 zile pana spre ziua a 10-a - plamanul e organul de risc major, ziua 7-8 - renale, probleme digestive oricand posibile."

In tot acest context, vin si vesti bune si chiar multumiri din partea pacientilor. Un olandez care a suferit arsuri minore si a fost tratat la spitalul Militar le-a multumit medicilor ca l-au salvat si le-a transmis si faptul ca specialistii olandezi au apreciat modul in care a fost tratat.

