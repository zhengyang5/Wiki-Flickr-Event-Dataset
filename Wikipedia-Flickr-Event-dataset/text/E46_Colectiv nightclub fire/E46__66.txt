O mare de oameni. Peste 65 de mii in strada, in toata tara. Peste 35 de mii in Bucuresti!

Piata Universitatii din Capitala a fost si miercuri seara punctul in care oamenii s-au strans unul langa altul sa ceara respect si dreptul la normalitate, pentru cei 32 de tineri care au pierit in tragedia de la Colectiv, pentru cei 133 de raniti aflati acum in spital, pentru ei insisi, pentru copiii lor, pentru noi toti.

De aceasta data, din piata, protestatarii nu au mai mers la Guvern, ci la Palatul Parlamentului. Unii au escaladat gardul si au cerut demisia parlamentarilor si, totodata, alegeri anticipate. Cer sa nu se mai ascunda nimeni dupa functii. Cer schimbare.

Rezumatul evenimentelor de miercuri, 4 noiembrie:

UPDATE 23.00 Romanii din Paris s-au strans in numar mare in spirit de solidaritate cu victimele incendiului de la Colectiv si au intonat in cor inmul.

Desteapta-te romane, intonat la #Paris#diaspora #revolutie #Colectiv Posted by AlinaBlaga.com on Wednesday, 4 November 2015

UPDATE 22.20 Numarul celor prezenti la protest s-a redus considerabil. In piata mai sunt la aceasta ora aproximativ 10.000 de persoane. Manifestantii promit ca vor reveni in strada si joi, si vineri.

UPDATE 22.00 In Piata Universitatii s-a impartit Ziarul Colectiv. Primul text ii apartine lui Adrian Rugina, tobosarul trupei Bucium mort in incendiul de vineri

Tineri participanti la manifestatia de miercuri seara din Piata Universitatii impart in multime Ziarul Colectiv - coli A 4, pe care sunt tiparite patru texte "adunate de la oameni care fac pe Facebook ceea ce presa a uitat sa faca sau nu vrea sa faca", primul text fiind al lui Adrian Rugina, potrivit hotnews.ro.

"Adunam texte de la oameni care fac pe Facebook ceea ce presa a uitat sa faca. Sau nu vrea sa faca. Noua presa suntem noi", scrie sub titlul Ziarul Colectiv.

Citeste aici textul lui Adrian Rugina

UPDATE 21.35 Se estimeaza ca sunt aproximativ 35.000 de persoane in centrul Bucurestiului. Acestora li se mai adauga inca 30.000 de protestatari din mai multe orase ale tarii.

Oamenii au scandat mesaje si impotriva Patriarhului Daniel. Protestatarii au scandat "Daniel, Daniel, du-te dupa Viorel!" si "Nu vrem catedrale, vrem spitale".

Citeste mai multe despre protestele din tara aici: Proteste in toata Romania. Zeci de mii de oameni cer si demisia parlamentarilor: "Coruptia - pericol de moarte"

UPDATE 21.20 Protestatarii din Piata Constitutiei au plecat, in jurul orei 21.00, spre Piata Universitatii, acolo unde mii de oameni sunt adunati de aproximativ trei ore. Bulevardul Unirii este blocat pe ambele sensuri.

UPDATE 20.50 A fost numit protestul 2.0, protestul noii generatii, dar iata ca acestei generatii de tineri li s-au alaturat si parintii lor, cei care au luptat la revolutie pentru a le oferi copiilor lor o viata mai buna.

O imagine surprinsa in Piata Unirii il infatiseaza pe un barbat care tine in maini o pancarta cu un mesaj graitor: "Dragii nostri copii, iertati-ne! Am gresit 26 de ani. Numai voi puteti invinge coruptia. Suntem mandri de voi. Mama si tata".

La rascruce, la Unirii, ne astepta domnul. Nici unul dintre noi nu se astepta la un astfel de mesaj. Am ramas muti,... Posted by Simona Maria Pop on Wednesday, 4 November 2015

UPDATE 20.30 O parte dintre protestatari s-a indreptat din Piata Universitatii catre Parlament, cerand dizolvarea acestuia.

Revolta continua in Bucuresti. Se cere dizolvarea parlamentului. #colectiv pic.twitter.com/p91VmfsSdN â€” Catalin Radu Tanase (@catalinRtanase) November 4, 2015







Un participant la protest a publicat un clip pe Twitter care surprinde atmosfera manifestatiei.

UPDATE 20.00 Daca marti seara oamenii au scandat impotriva guvernului, miercuri furia oamenilor s-a indreptat impotriva Parlamentului. Sunt aproximativ 15.000 de oameni deja in fata Parlamentului.

Manifestantii scandeaza lozinci impotriva clasei politice - "Jos sistemul mafiot", "Toate partidele, aceeasi mizerie", "Nicaieri justitie, peste tot coruptie", "Jos Parlamentul", "Parlament penal, mars la tribunal".

UPDATE 18.45 Intr-un timp foarte scurt, mii de persoane au blocat centrul Capitalei. Oamenii scandeaza "Colectiv", "Nu vrem catedrale, vrem spitale" si "Romania, trezeste-te!" si cer organizarea alegerilor anticipate.

UPDATE 18.30 Sunt peste 1.500 pe partea de la Facultatea de Arhitectura din Piata Universitatii si alti aproximativ 1.000 in fata Teatrului National.

UPDATE 18.00 Primii protestatari au ajuns deja in Piata Universitatii.

UPDATE 17.50 Mai sunt cateva minute pana la inceperea protestelor la care si-au anuntat intentia de a participa peste 10.000 de oameni. In fata clubului Colectiv, sute de oameni au depus coroane de flori si lumanari in memoria celor care au pierit in tragedia de vineri seara.

Peste 25.000 de oameni au blocat centrul Capitalei marti seara

Satui sa fie mintiti si sfidati de clasa politica, 25.000 de romani s-au revarsat marti seara ca un suvoi pe strazile Bucurestiului. Au cerut intr-un glas ca premierul, ministrul de Interne si primarul sectorului 4 sa plece. In plus au strigat "Nu suntem numere, suntem liberi, suntem atat de vii!" - un vers din piesa trupei care concerta in noaptea de infern din Colectiv. Pentru toti acesti oameni si pentru multi altii tragedia de vineri seara, a umplut paharul. Societatea civila mocnea, oricum.

In jur de o mie de oameni s-au adunat, initial, marti seara, in Piata Universitatii din Capitala. Iar toata miscarea a inceput pe internet. Informatia s-a raspandit extrem de rapid, iar numarul celor iesiti in strada pentru schimbare a ajuns in scurt timp la 8.000. Cu totii au plecat, in mars, spre Piata Victoriei.

In aproximativ o ora, cat si-au strigat nemultumirile in fata Guvernului, numarul protestatarilor aproape ca s-a dublat - de la 8 mii, la 15 mii! In Piata Victoriei, unii s-au asezat in genunchi. Marea de oameni, revoltata, s-a indreptat, apoi, spre sediul MAI.

Marsul a continuat pe strazile din Bucuresti, iar in fata Parlamentului multimea parea ca nu se mai termina. 25 de mii de suflete, cu acelasi mesaj plin de indignare, au pus stapanire pe Piata Constitutiei, iar cativa tineri au sarit gardul care imprejmuieste Casa Poporului. Inevitabil, au aparut si incidentele.

Momentul a fost depasit, iar multimea indarjita a plecat spre Primaria Sectorului 4. Si reprezentantii institutiei, sustin protestatarii, sunt vinovati de tragedia din clubul mortii.

Spre miezul noptii, oamenii s-au intors in Piata Universitatii, unde a si inceput protestul. Apoi, cei ramasi au mers la locul tragediei - Clubul Colectiv - unde tineri plini de viata si-au gasit sfarsitul sau au fost raniti in seara de vineri.

In timp ce oamenii isi strigau nemultumirile, Klaus Iohannis a postat pe Facebook un mesaj. Presedintele s-a declarat impresionat de manifestari si a spus ca urmatorul pas trebuie sa fie al politicienilor, care nu pot ignora acest sentiment de revolta.