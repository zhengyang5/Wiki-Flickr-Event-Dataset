După trei zile de doliu naţional şi un marş al tăcerii în memoria victimelor de la Colectiv, oamenii au ieşit luni seară în stradă pentru a-şi exprima revolta. Peste 25.000 de oameni au protestat în Bucureşti cu acelaşi gând: schimbarea trebuie să aibă loc de acum. Au ieşit şi la Iaşi, Ploieşti şi Braşov.

Protestul din Capitală, care a început în Piaţa Universităţii, a fost anunţat luni pe Facebook, cu mesajul "Demisia Piedone, subordonaţilor lui şi tuturor celor răspunzători" şi "Să nu mai lăsăm oamenii să fie sacrificaţi în numele şpăgii!".

Înainte de ora 18.00, anunţată pentru începerea manifestaţiei, peste 100 de oameni, majoritatea tineri, erau deja la Universitate, în zona fântânii, unde au format o cruce din lumânări şi au depus flori, în amintirea celor care şi-au pierdut viaţa în urma incendiului de la clubul Colectiv.Au adus poze cu tinerii decedaţi, alături de steaguri naţionale şi pancarte cu mesaje precum: "The day we give in is the day we die. Goodbye to Gravity" (Ziua în care cedăm este ziua în care murim - versuri ale trupei Goodbye to Gravity), "Bunicii la război, părinţii la Revoluţie, e rândul nostru acum", "Corupţia ucide", "Corruption Kills", "România fără ei", "Corupţia, indiferenţa şi lăcomia ucid toată România", "Politicieni, toţi sunteţi vinovaţi de masacrarea României", "Şpagatone şi prietenii tăi, dormiţi bine?".

Piaţa s-a umplut apoi de o mulţime eterogenă, formată din adolescenţi, tineri, familii cu copii mici şi oameni în vârstă. Oamenii au început să ceară demisia lui Piedone, a lui Oprea şi a premierului Victor Ponta, spunând că s-au săturat de corupţia şi indiferenţa din rândul autorităţilor, care au dus la o asemnea tragedie. Piedone le-a şi trimis un răspuns: a anunţat printr-un comunicat că în rondul din zona clubului Colectiv va fi ridicat un monument în memoria victimelor - "Monumentul celor fără de vină".

Numărul celor din Piaţa Universităţii a crescut rapid, astfel că, înainte de ora 19.00, mii de manifestanţi au pornit în marş spre Guvern, cerând demisiile primarului sectorului 4 Cristian Popescu Piedone, ministrului Gabriel Oprea şi premierului Victor Ponta.

"Piedone nu uita, a venit şi vreama ta", "Jos Oprea", "Jos Ponta", "Piedone asasin, Oprea asasin" strigau manifestanţii în drum spre Guvern.

Pe drum, protestatarii au întâlnit o maşină de pompieri şi au început să strige: "Cinste lor, cinste pompierilor", iar aceştia le-au răspuns la scandări pornind sirena. De asemnea, manifestanţii le-au strigat celor aflaţi în maşini pe bulevard "Şi voi aveţi copii".

În faţa Guvernului, au ajuns peste 15.000 de oameni, care au umplut Piaţa Victoriei, şi alţii au continuat să li se alăture.

Oamenii au scandat "Jos Guvernul", "Nu plecăm până nu plecaţi", "Ne-am săturat", "Toate partidele politice, aceeaşi mizerie", "Demisia", "Să vă fie frică, poporul se ridică", "N-aveţi coloană, decât oficială", "Voi daţi afară tinerii din ţară", "Ruşine să vă fie", "Oprea e de vină pentru moartea lui Gigină", "Nu plecăm acasă, morţii nu ne lasă", "Ultima soluţie, înc-o revoluţie".

În timp ce miile de oameni protestau în faţa Guvernului, a fost anunţată, pe surse, demiterea de către premier a şefului ANPC, Marius Dunca. La scurt timp a apărut şi în Monitorul Oficial decizia de eliberare din funcţie, alături de cea de numire la şefia ANPC a unui secretar de stat din Ministerul Economiei, Bogdan Pandelică.

Marea de oameni din Piaţa Victoriei a început să se îndrepte, în jurul orei 21.00, spre sediul MAI, pe Calea Victoriei. Miile de oameni care au ajuns primii s-au oprit mai întâi în faţa Bisericii Kretzulescu, unde s-au aşezat pe jos pentru a ţine un moment de reculegere. Apoi au bătut din palme şi s-au dus să protesteze şi în faţa instituţiei conduse de Gabriel Oprea şi păzite în timpul protestului de peste 100 de jandarmi. Din urmă venea un convoi uriaş, numărul manifestanţilor crescând în continuu.

"Sunt mândră că au ieşit atâţia oameni în stradă, îmi doream şi aveam speranţa că vin. Din păcate, a fost nevoie de o tragedie ca să ne deschidă ochii", a spus Simona, de 26 de ani.

Mulţimea, deja de aproximativ 25.000 de oameni, a continuat să mărşăluiască până la Palatul Parlamentului, unde primii protestatari au ajuns în jurul orei 22.00. Doi - trei tineri au sărit gardul, în timp ce mulţimea a continuat să scandeze împotriva politicienilor, strigând "Hoţii" şi "Demisia".

Următoarea oprire a convoiului a fost la Primăria Sectorului 4, păzită de asemnea de jandarmi, unde manifestanţii au cerut demisia lui Piedone, strigând "Demisia", "Ruşine, ruşine să vă fie", "Asasinii" şi "Ieşi afară, javră ordinară".

Scandările au fost întrerupte pentru scurt timp de un pocnet, ca de la o petardă, jandarmii şi-au pus căştile, dar nu au avut loc acte de violenţă. Manifestanţii au reluat scandările, strigând "Fără violenţă" şi "Colectiv". De asemenea, au aprins lumânări pe trotuar în faţa primăriei.

"Moatea fraţilor noştri de la club a fost ultima picătură. Ăsta e doar începutul sfârşitului lor", a spus Mihai Stoica, unul dintre protestatari.

"Am venit pentru prietenii noştri, fraţii noştri, familia noastră, oameni dragi nouă. E momementul să se schimbe ceva. Sunt mulţumit că cei care au fost aici în seara asta au făcut ceva, probabil că au tras un semnal de alarmă şi se simte. Cred că schimbarea începe din noi, degeaba îl schimbăm pe ăla sau pe ăla. Fii tu schimbarea pe care vrei s-o vezi în lume şi de aici se leagă toate", a spus Sergiu, un alt tânăr care a fost marţi în stradă.

Manifestaţii precum cea din această seară, în care centrul Bucureştiului a fost cucerit de mii de protestatari, ale căror revendicări au răsunat ore în şir, nu au mai avut loc din toamna anului 2013, când o lege iniţiată de Guvern pentru demararea proiectului minier de la Roşia Montană a trezit de asemenea în oameni un sentiment de revoltă şi i-a determinat să protesteze săptămâni în şir, până la respingerea legii. (Alice Draghici,Ana-Maria Lazar, alice.draghici@mediafax.ro,anamaria.lazar@mediafax.ro)

Gândul a transmis LIVE.

UPDATE 1:00 O mică parte din cei rămaşi la Universitate au venit în marş până în faţa clubului Colectiv, mulţimea dispersându-se apoi.

UPDATE 00:00 La Universitate au ajuns câteva mii de oameni.

UPDATE 23:27 Aproape o mie de oameni protestează la Iaşi, mărşăluind pe principalele străzi ale oraşului şi scandând "Jos Guvernul", "Criminalii", "Hoţii, Hoţii" şi "Bucureşti, nu uita, Iaşiul e de partea ta".

UPDATE 23:49 Protestatarii s-au întors la Universitate.

UPDATE 23:33 Manifestanţii au renunţat să meargă spre Club Colectiv şi se îndreaptă spre Universitate.

UPDATE 23:03 Manifestanţii pleacă de la Primăria Sectorului 4 spre Clubul Colectiv.

UPDATE 22:39 Preşedintele Klaus Iohannis se declară impresionat de manifestaţiile din Bucureşti, susţinând că „acest sentiment de revoltă” nu poate fi ignorat de politicieni. Mai multe aici

UPDATE 22:32 Protestatarii au ajuns Primăria sectorului 4, unde scandează „Demisia! Demisia!” şi „De la primărie, la puşcărie”. Numărul manifestanţilor a ajuns la aproape 25.000.

UPDATE 22:23 Protestatarii se îndreaptă spre Primăria sectorului 4.

UPDATE 22:09 Manifestanţii au ajuns în Piaţa Constituţiei şi s-au oprit în faţa Parlamentului. Numărul lor a ajuns la aproape 20.000.

UPDATE 21:50 Protestatarii au plecat de la MAI, coborând pe calea Victoriei spre Parlament.

UPDATE 21:27 Manifestanţii au ajuns la MAI unde au ţinut un moment de reculegere. După acest moment au început să scandeze „Demisia”, ”Oprea la puşcărie!, ”Oprea nu rezişti nici cu mii de securişti”

UPDATE 20:54 Manifestanţii au plecat spre MAI

UPDATE 20:37 Numărul manifestanţilor din Piaţa Victoriei este de peste 15.000. Proteste au loc şi la Braşov în Piaţa Sfatului

Mii de persoane şi-au anunţat pe Facebook participarea la protestul din Piaţa Universităţii, împotriva autorităţilor responsabile pentru tragedia din clubul Colectiv, din cauza căreia şi-au pierdut viaţa, până acum, 32 de persoane, iar alte câteva zeci se află internate în stare gravă, cu arsuri extinse.

Anunţul a fost postat pe pagina ”Demisia Piedone, subordonaţilor lui şi tuturor celor răspunzători”, însoţit de mesajul „Să nu mai lăsăm oamenii să fie sacrificaţi în numele şpăgii!”.

UPDATE 19:33. Peste 10.000 de oameni demonstrează în faţa Guvernului, împotriva corupţiei, în urma tragediei din clubul Colectiv, şi cer demisiile primarului Cristian Popescu Piedone, ministrului Gabriel Oprea şi premierului Victor Ponta.

În piaţă sunt oameni de toate vârstele, majoritatea tineri, dar şi trecuţi de 50 de ani, incluzând femei cu bebeluşi în braţe şi familii întregi.

Oamenii strigă "Ruşine să vă fie", "Demisia", "Piedone nu uita, a venit şi vremea ta", "Jos Oprea", "Jos Ponta", "Piedone asasin, Oprea asasin", "Toate partidele politice, aceeaşi mizerie", "Nu plecăm acasă, morţii nu ne lasă", "Ultima soluţie, înc-o revoluţie".

Ei au venit cu steaguri naţionale, poze cu tinerii decedaţi în incendiu şi cu pancarte pe care scrie "Corupţia ucide", "Corupţia, indiferenţa şi lăcomia ucid toată România", "Politicieni, toţi sunteţi vinovaţi de masacrarea României".

În faţa Guvernului, manifestanţii au fost întâmpinaţi de zeci de jandarmi, care le-au oprit înaintarea spre clădire.

Pe drum, protestatarii au întâlnit o maşină de pompieri şi au început să strige: "Cinste lor, cinste pompierilor", iar aceştia le-au răspuns la scandări pornind sirena.

De asemnea, manifestanţii le-au strigat celor aflaţi în maşini pe bulevard "Şi voi aveţi copii".

UPDATE 19:30 Numărul manifestanţilor a depăşit 10.000.

UPDATE 19:18 Manifestanţii au ajuns în Piaţa Victoriei. Se scandează: „Demisia! Demisia” şi „Ruşine, ruşine să vă fie”, „Oprea nu rezişti nici cu mii de securişti!”

UPDATE 19:09 Coloana de manifestanţi este aplaudată de oamenii de pe trotuare, iar soferii claxonează în semn de solidaritate. O maşină de pompieri a salutat oamenii pornind sirena.

UPDATE 18:58 Numărul manifestanţilor a ajuns la aproape 5.000. Oamenii au plecat în marş spre Piaţa Victoriei

UPDATE 18:47 În Piaţa Universităţii sunt aproape 3.000 de oameni care protestează.

UPDATE 18:39 Aproape 2.000 de manifestanţi au blocat circulaţia în Piaţa Universităţii. „Ajunge cu Facebook-ul, ne mutăm aici”

UPDATE 18:10 Aproape 400 de oameni s-au strâns în Piaţa Universităţii, la protestul anunţat pentru ora 18.00

UPDATE 17:49 Procurorii au văzut imaginile de pe camerele de supraveghere din Club Colectiv. Ei arată, în referatul cu propunerea de arestare preventivă a celor trei patroni ai clubului Colectiv, ce au surprins camerele de supraveghere din interiorul clubului, în noaptea tragediei. Artificiile de pe scena unde cânta Goodbye to Gravity s-au aprins, pentru a doua oară, la ora 22.32 şi au ars 16 secunde. Atunci a luat totul foc. Un minut şi o secundă mai târziu, tavanul şi interiorul clubului era arse în întregime. VEZI AICI FILMUL EVENIMENTELOR

UPDATE 16:23 Patronii de la Colectiv au fost aduşi la instanţă unde judecătorii vor decide dacă vor fi arestaţi.

UPDATE 16:18 Primarul sectorului 4, Cristian Popescu Piedone, justifică faptul că a acordat autorizaţie de funcţionare clubului Colectiv, în lipsa unei autorizaţii privind securitatea anti-incendiu de la IGSU, pentru că o hotărâre a Consiliului Local Sector 4 îi dădea acest drept. Primarul ignoră însă faptul că o lege şi un ordin de ministru, care au putere legislativă mai mare, obligau firma respectivă să obţină acest aviz de la Pompieri. CITEŞTE EXPLICAŢIILE COMPLETE AICI

Mitingul de protest urmează să aibă loc marţi, începând cu ora 18.00, în Piaţa Universităţii. Mesajul unei tinere, care deschide evenimentul anunţat pe Facebook, este tranşant:

„Domnilor politicieni,

Prietena mea e în comă indusă. O cunoştinţă a murit salvându-i pe alţii. Aţi auzit de Adrian. Tatăl meu, operat de cancer, cu amputaţie, pace maker pe inimă, un ultim picior alb, cu perfuzii făcute zilnic, diabet şi glaucom abia mai respiră. Mama, medic, a ajuns la fel de neputincioasă ca şi mine. Îl privim ca pe un zeu. E un zeu. Noaptea trecută se sufoca. Implorat să accepte un drum la spitalul de Urgenţă ştiţi ce a spus? "Nu merg nicăieri. Copiii ăia au nevoie de medici şi medicii sunt puţini. Nu vreau să le ocup eu patul." Mama ştiţi ce mi-a spus azi? Că ne ardeţi copiii de vii. Dacă nu în maternităţi, în cluburi.

Pe cine daţi voi vina NU mă interesează. Eu pe voi dau vina. Şi sunt gata să mor ca să vă dau jos. Pe toţi!”.

Un alt protest este anunţat la aceeaşi oră, 18.00, în Piaţa Victoriei, însă mai multă lume cere pe pagina de Facebook a evenimentului ca participanţii să meargă tot în Piaţa Universităţii, pentru a evita spargerea mulţimii.

„Din cauza faptului că unii urmăresc doar profitul sau şpaga, că nu există drumuri sigure, că instituţiile îşi fac treaba doar pe jumătate sau deloc. Cere legi mai bune, spitale dotate în toată ţara, investiţii în educaţie. Cere fapte, nu vorbe. Cere demisia lui Ponta şi a lui Oprea. Cere şi demisia lui Iohannis, dacă simţi. Cere ce vrei, numai cere ceva. Adu cu tine şi un gând bun nu doar pentru cei care au murit vineri seară sau în zilele următoare, ci pentru toţi cei care au murit din cauza unui stat incompetent. Marţi seara, dacă te întorci acasă cu metroul, dinspre Pipera, opreşte-te pentru 30 de minute în Piaţa Victoriei. Te asigur că nu vei fi singur. Până ce nu încerci, nu vei şti niciodată câte poţi schimba doar stând într-un loc şi strigând”, scrie iniţiatorul evenimentului, pe Facebook.

Primarul Sectorului 4, Cristian Popescu Piedone, declara, sâmbătă, că nu are ce să-şi reproşeze şi că, din punctul de vedere al primăriei, Clubul Colectiv a funcţionat legal, controalele inspectorilor săi desfăşurându-se înainte de ora 16.30, în cadrul programului de lucru, nu seara şi noaptea, când clubul are activitate.

"Avem la dosar toate actele, am îndeplinit toate normele legale de eliberare a acordului de funcţionare (...) Legea Poliţiei locale spune că pentru eliberarea acordului de funcţionare trebuie să avem acordul locatarului, contractul de închiriere, titlul de proprietate, datele de identificare de la Registrul Comerţului. Locatarul dă declaraţie pe proprie răspundere despre ce activitatea pe care trebuie să o desfăşoare. Acordul de funcţionare însumează toate acordurile de la toate institituţiile”, a susţinut primarul Sectorului 4.

Cu toate acestea, marea întrebare rămâne cum a dat primăria condusă de Piedone autorizaţie de funcţionare clubului Colectiv, în condiţiile în care acesta nu avea avizul IGSU pentru siguranţa la incendiu, pe care conform legii ar fi trebuit să îl solicite la pompieri, după cum a arătat gândul aici.

Clubul avea autorizaţie de funcţionare de la Primăria Sectorului 4 din 14 ianuarie 2015, potrivit reprezentanţilor primăriei, iar Poliţia Locală a efectuat ultima oară un control la local pe 21 octombrie, ocazie cu care agenţii au întocmit un proces-verbal pentru lipsă calificare personal.

Clubul Colectiv îşi desfăşura activitatea în baza declaraţiei pe propria răspundere, reprezentanţii Autorităţii Locale Sector 4 neavând competenţe în a controla respectarea normelor PSI, susţinea Primăria sectorului 4, în declaraţie precizându-se că în bar/club sunt 80 de locuri pe scaun.

Conform documentelor puse la dispoziţie de Primăria sectorului 4, declaraţia pe propria răspundere este dată în 6 noiembrie 2014 de unul dintre acţionari, Paul Cătălin Gancea, în document precizându-se că este vorba despre un bar/club cu o suprafaţă de 425 metri pătraţi, care are 80 de locuri pe scaun pentru consumatori.

Primăria sectorului 4 arăta că agentul economic îşi desfăşura activitatea în baza declaraţiei pe propria răspundere, conform căreia, erau întrunite condiţiile de funcţionare, specifice pentru fiecare autoritate publică. Declaraţia pe propria răspundere a fost cuprinsă în certificatul constatator pentru punctul de lucru, document eliberat la data de 7.10.2014 de către Registrul Comerţului.

Ulterior emiterii acestuia, S.C. Colectiv Club SRL s-a adresat Primăriei Sectorului 4, solicitând eliberarea acordului şi autorizaţiei de funcţionare. Primăria arăta că, în acest sens, a depus un dosar conţinând: certificatul de înregistrare de la Registrul Comerţului, actul constitutiv de înfiinţare a societăţii, certificatul constatator pentru punctul de lucru, dovada spaţiului, contractul de salubrizare, certificat fiscal emis de Direcţia Generală de Impozite şi Taxe Locale Sector 4, chitanţa dovedind achitarea taxei aferentă eliberării.

Duminică, procurorii de la Parchetul instanţei supreme au ridicat mai multe documente de la Primăria Sectorului 4 şi de la Inspectoratul Teritorial de Muncă, în cazul incendiului izbucnit în clubul Colectiv, soldat cu decesul a 32 de persoane şi rănirea altor aproximativ 200, spuneau surse judiciare.

Clubul Colectiv se afla în subsolul fostei fabrici Pionierul, o clădire de patru etaje, de pe strada Tăbăcarilor, nr. 7.

STAREA RĂNIŢILOR

Stare critică:

Olteanu Alexandru, Maftei Teodora, Niţu Elena, Matei Alexandru, Zaharescu Liviu, Boghian Roxana Elena, Ciobanu Daniel, Enache Bogdan, Popescu Ionuţ, Ciocănel Silviu, Pătlăgeanu Cosmin, Nicodemus Marvin (cetăţean german), Maior Ionuţ, Hogea Alexandru, Golu Tudor, Vlăduţ Roberto, Rob Iulian (Spitalul de Arşi, Spitalul Militar, Spitalul Universitar)

Stare gravă:

Szilagi Andrei, Mocanu Cătălin, Fluieraş Miluţa, Tudor Ionuţ, Răducanu Cristian, Mantu Răzvan, Anghel Mihai, Petrache Mădălina, Vasiliu Remus, Oprea Mariana, Dorbinoiu Nicoleta, Dumitrache Costin, Popa Bogdan, Damian Radu, Maior Livia, Popescu Florin, Tullia Ciotola (Spitalul de Arşi, Spitalul Militar, Spitalul Universitar, Spital Agrippa Ionescu)

Intubaţi:

Serian Mavi, Istrate Claudiu Bogdan, Popovici Pavlos Gabriel, Şerban Valentina Nicoleta, Şerban Alexandru, Molesag Bogdan, Iancu Mihai Alexandru, Ştefan Andreea, Costache Laurenţiu, Albu Ana, Giambaşu, Haifawi Hani, Apostol Ionela Adriana, Grecea Mihai, Andrei Galut, Darescu Loredana, Strungaru Mădălina, Mitroi Cristian, Ilnitchi Cătălin Mircea, Popa Cătălina Irina, Popa Adrian, Rădulescu Alexandra, Penescu Alexandru, Sinert Radu, Toader Elena, Aliman Alexandru, Pascu Alexandru Dragoş, Ayberk Manci, Rotariu Oana, Caloian Ciprian (Spitalul Bagdasar, Spitalul Grigore Alexandrescu, Spitalul Sf. Ioan, Spitalul Elias, Spitalul Sf. Pantelimon, Spitalul Floreasca)

Stare stabilă:

Popescu Ionuţ Liviu, Mitrea Radu Costel, Iliescu Andrei, Suta Andreea, Ziemba Radu Mihai, Flavia Lupu, Teodorescu Valentin, Furnea Alexandra, Buzoianu Nicolae, Achim Marian, Tartau Cristina, Tiaru Alice Ioana, Nicula Alexandru, Belu Laura Cristina, Chitiga Alexandra, Bud Viorel Andrei, Latraru Răzvan, Popescu Andreea, Scateie Alexandrina, Trifu Andrei, Scateie Cătălin, Panculescu Ioana, Moise Marian, Planga Alexandru, Sălăjan Ioan, Marin Cezar, Frăţoaică Marius, Ştefan Alexandru, Leuştean Marin, Lazăr Sorin Gabriel, Grigore Ioana Ruxandra, Matei Cristian, Băcanu Mircea Ştefan, Băloiu Atena Teodora, Popescu Mihai, Marin Andra, Dumitrescu Răzvan, Stancu Radu, Ioniţă Alice, Albu Adrian, Ursu Andreea, Dinu Alina Petru, Morăraşu Ancuţa, Ioniţă Corina, Marin Catalina, Filipescu Cristian, Rădoi Constantin, Mihăilescu Andra, Şerban Vlad, Pavlovici Liviu, Tudor Elena, Chelba Alexandru, Ursu Gabriela, Mihai Alexandru, Grădinaru Cătălin, Constantin Alexandru, Constantin Claudia Cristina, Bucur Ana Maria, Alban Popescu Christian, Oancea George, Profirescu Apostol Mihail, Dumitrescu Liviu, Bălăşeanu Irina, Dincă Dragoş, Socol Mirela, Şerban Cătălin, Spitalul Gerota, Brânduşan Ioan, Agirreazabala Iradi Xabier, Dan Ştefan, Etxarri Gallartza Imanol (Spitalul de Arşi, Spitalul Bagdasar, Spitalul Sf. Ioan, Spitalul Elias, Spitalul Militar, Spitalul Sf. Pantelimon, Spitalul Floreasca, Spitalul Universitar, Spitalul Gerota, Spital Agrippa Ionescu).