INCENDIU COLECTIV. Formațiile Grimus, ZOB, Trooper și AURA vor concerta pe 13 noiembrie, cu o săptămână mai târziu decât data anunțată, la Arenele Romane, în cadrul spectacolului Legal Rock, informează un comunicat. Organizatorii au adăugat show-ului un scop caritabil, o parte din venituri urmând să fie donate Fundației Estuar pentru victimele din Colectiv.

"Ne-am gândit și noi, la fel ca toți organizatorii de evenimente din perioada asta, dacă trebuie să amânăm/anulăm concertul de vineri. Am hotărât să mergem înainte. Profitul este ultimul lucru la care ne gândim acum așa că vom da un al doilea scop caritabil concertului Legal Rock. Astfel că vom dona o parte din venituri victimelor din Colectiv și familiilor lor. Nu avansăm o sumă pe care o vom dona, nu știm câți ne veți fi alături vineri seară, suma asta depinde de voi. Arenele Romane sunt un loc sigur și am fi avut toate autorizațiile, pază, ambulanță, jandarmi și pompieri și fără tragedia petrecută pentru că asa se impune, iar cei care au organziat acolo concerte știu asta la fel de bine ca noi. Dar poate mai mult decât tot ce am scris mai sus, nu liniștea era elementul pe care îl avem în comun cu prietenii noștri care au fost pe 30 octombrie în Colectiv. Muzica rock trebuie să se audă live în continuare", au declarat organizatorii concertului.

Concertul Legal Rock este organizat pentru sprijinirea Asociației Stop Autismului și pentru victimele din Colectiv.

Biletele pot fi găsite în rețelele Eventim și IaBilet. Partenerul media principal al evenimentului este RockFM.

Parteneri media: JurnalRock.ro, ileanaandrei.ro, ecomunicat.info, iclara.ro, www.agerpres.ro, concerte-azi.ro, inoras.ro, blogalinitiative.ro, kooperativa.ro, bindiribli.ro, 24fun, www.calendarevenimente.ro, dreptonline.ro, exploremedicinetv.ro, best-event.ro, radiotrib.ro.

Citeşte şi Bucureştenii se strâng şi miercuri în Piaţa Universităţii, după demisiile lui Ponta şi Piedone

Grimus. Grimus este o formație de rock alternativ din Cluj Napoca, înființată în anul 2005. Membrii trupei sunt: Bogdan Mezofi (Vocals), Valentin Rauca (Guitar), Cristian Csapo (Guitar), Lehel Kiss (Keyboard), Titus Vadan (Bass) și Tamas Adorjani (Drums). În 2007, Grimus a cântat în deschidere pentru Sophie Ellis-Bextor la București și a câștigat locul întâi în finala națională din cadrul concursului Global Battle of the Bands (GBOB) și s-a calificat în finala mondială de la Londra. În anul 2012, Grimus a deschis concertul de pe Arena Națională al Red Hot Chili Peppers. Cel mai recent album al formației, Emergence, a fost lansat în noiembrie 2014.

ZOB. ZOB a debutat în 1993, iar în 1996 a apărut primul disc: 'Parodisiac', o culegere de parodii ale unor piese celebre. În 1998, ZOB lansează albumul 'Telenovelas', cu care a ocupat locul 1 în mai multe topuri de specialitate. În 2004 trupa a lansat albumul "Printre Nori'. În 2009 trupa ZOB a scos albumul ZuluOscarBravo, iar în 2011 a aniversat 18 ani, cu un concert în clubul Wings. Membrii trupei sunt: Vlase (chitară și voce), Moșu' (bass) și Doru (tobe).

Trooper. Trooper este o formație românească de heavy metal, originară din Târgoviște, înființată în 1995. Membrii trupei sunt: Alin Dincă — voce, Aurelian Dincă — chitară, Cristian Oftez — chitară, Ionuț Rădulescu — bass, Laurențiu Popa — chitară și Ionuț Covalciuc — tobe. În octombrie 2002 apare albumul de debut "Trooper I", iar în data de 4 august 2008 trupa a fost aleasă pentru a deschide concertul de la București al trupei britanice Iron Maiden. În 2009 Trooper a concertat alături de Nazareth și Manowar. Pe 25 aprilie 2015, Trooper a sărbătorit 20 de ani de activitate muzicală printr-un show unic, la Arenele Romane din București.

AURA. Trupa AURA a fost înființată la finalul anului 2013, iar membrii trupei sunt: Aura Dănciulescu — (Lead Vocals/Rhythm Guitars), Mihai Dănciulescu (Lead Guitars/Backing Vocals), Răzvan Stăicuț (Drums) și Ștefan Oancea (Bass). În 20014 trupa a câștigat prima ediție a Black sea Battle of the bands la Kavarna Rock Fest. AURA a cântat în deschiderea unor trupe ca: Europe, Helloween, Nazareth, Gotthard, Sabaton, Jorn, Pretty Maides.

De asemenea, un alt concert va avea loc miercuri, 4 noiembrie, ora 22.30, în clubul Bamboo, în memoria victimelor din clubul Colectiv. Artiştii care vor urca pe scenă sunt: Connect-R, Raluka, Pepe, Matteo, Lidia Buble, Delia, Marius Moga, Ruby, Horia Brenciu, Direcţia 5, Dan Bitman, Voltaj, Animal X, Andreea Bănică, Alina Eremia, Randi, Uddi, Jo, Mike Diamondz, What's Up, Carla's Dreams, Antonio Fabrizzi, Speak, Nicoleta Nucă, Lore, Nicole Cherry, Ami şi Proconsul.

Citeşte şi INCENDIU COLECTIV. Un supravieţuitor povesteşte ce s-a întâmplat cu adevărat în clubul morţii

