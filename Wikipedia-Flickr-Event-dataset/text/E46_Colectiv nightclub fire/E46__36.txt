"Transmit sincere condoleante din partea tuturor cetatenilor Ungariei si a poporului ungar", a precizat presedintele Ungariei, Janos Ader, intr-o scrisoare transmisa sefului statului roman, Klaus Iohannis, potrivit agentiei MTI, citate de Agerpres."Sunt socat de vestea privind dezastrul. Impartasim cu totii durerea poporului roman", a adaugat Ader.Presedintele si premierul Bulgariei, Rosen Plevneliev si, respectiv, Boiko Borisov, au transmis de asemenea condoleante omologilor romani pentru tragedia de vineri seara.Intr-un mesaj transmis presedintelui roman Klaus Iohannis, Rosen Plevneliev a spus ca este profund intristat de vestea accidentului si ca nu poate gasi cuvinte pentru a exprima regretul si compasiunea pentru moartea tragica a tinerilor, relateaza agentiile BTA si Novinite, citate de Agerpres.Presedintele bulgar si-a exprimat solidaritatea cu poporul roman si speranta ca vor fi stabilite cat mai repede cauzele tragediei.El a mai urat ranitilor recuperare usoara si a spus ca Bulgaria este alaturi de Romania in comemorarea victimelor.Premierul bulgar Boiko Borisov a transmis la randul sau condoleante prim-ministrului roman Victor Ponta.Si presedintele si premierul Turciei, Recep Tayyip Erdogan si Ahmet Davutoglu, au transmis mesaje de condoleante omologilor romani, Klaus Iohannis si Victor Ponta, in urma tragediei care a avut loc vineri seara intr-un club din Bucuresti."Am aflat cu profunda tristete ca multi oameni si-au pierdut viata si multi altii au fost raniti in urma unei explozii si a incendiului care a urmat noaptea trecuta la Bucuresti", se mentioneaza in mesajul presedintelui Erdogan, remis Agerpres de ambasada Turciei la Bucuresti."Poporul turc impartaseste din toata inima durerea poporului roman, prietenul si aliatul nostru", afirma in continuare presedintele turc in mesajul sau de condoleante.La randul sau, premierul Davutoglu isi exprima compasiunea pentru familiile victimelor, mentionand totodata ca printre cei 180 de raniti se numara si doi cetateni turci."Doresc sa va asigur ca Turcia, la fel ca intotdeauna, este alaturi de Romania, prietenul si aliatul nostru, pentru vindecarea ranilor dupa acest eveniment tragic si reiterez sentimentele noastre de solidaritate in numele guvernului si poporului turc", isi incheie mesajul seful executivului de la Ankara.Guvernul roman a decretat trei zile de doliu national, incepand de sambata, ca urmare a incendiului din seara zilei de 30 octombrie, de la clubul Colectiv din Bucuresti, care s-a soldat cu 27 de morti si peste 150 de raniti.