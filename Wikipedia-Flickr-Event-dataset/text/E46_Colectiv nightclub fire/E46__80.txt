Directorul firmei Golden Ideas Fireworks Artists SRL, Cristian Nita, dar si alte persoane angajate la aceasta societate care a asigurat efectele pirotehnice in clubul Colectiv au fost interceptati in timp ce discutau despre distrugerea unor probe.

Astfel, conform interceptarilor cuprinse in referatul Parchetului de pe langa inalta Curte de Casatie si Justitie cu propunerea de arestare preventiva a inculpatilor, una dintre angajatele societatii l-a contactat, in ziua urmatoare incendiului, pe directorul Cristian Nita, cerandu-i sa stearga o serie de documente relevante din calculator:

NIta CRISTIAN: Da, Andreea.

ANDREEA: Buna. Poti vorbi?

NIta CRISTIAN: Ia zi-mi. Te ascult.

ANDREEA: Esti la Adriana...? E deschis calculatorul Adrianei?

NIta CRISTIAN: Nu.

ANDREEA: Poti sa-l deschizi, te rog, putin si sa stergi un document?

... ...

ANDREEA: Pe masuta mica sub...

NIta CRISTIAN: Avizier. Le bag inapoi in asta, sa nu... bata la ochi.

ANDREEA: Da, baga-le. S-a deschis ala?

NIta CRISTIAN: Da, s-a deschis.

ANDREEA: ala de l-am facut astazi...

NIta CRISTIAN: Nu stiu, zi-mi ce, unde?

ANDREEA: Pe desktop, cred ca... in ultimele documente de pe ultimul rand.

NIta CRISTIAN: Anexa... comunicare eveniment... decizie... comisie...

ANDREEA: ... cred ca anexa aia. Ia deschide-o.

NIta CRISTIAN: Anexa, da, comunicarea evenimentelor. Asta?

ANDREEA: Nu. Mai sus mai e vreun din asta in word?

NIta CRISTIAN: Contract Marian Moise. Comunicare eveniment. Word.

ANDREEA: Asa. si mai sus?

NIta CRISTIAN: Contract de prestare servicii.

ANDREEA: ala.

NIta CRISTIAN: Pe asta sa-l sterg, da?

ANDREEA: si din... cos.

NIta CRISTIAN: Da.

ANDREEA: O.K. Mersi!

NIta CRISTIAN: Atat?

ANDREEA: si exact... cred ca poti sa le stergi si pe celelalte, nu stiu, ca...

NIta CRISTIAN: Comunicare eveniment, asta?

ANDREEA: ala, nu. Pe ala poti sa-l lasi, ca oricum era obligatoriu sa...

NIta CRISTIAN: Comunicare eveniment si word si pdf. ala cu word-ul?

ANDREEA: Pdf-ul poti sa-l stergi. Da.

NIta CRISTIAN: Asa. Contract Marian Moise pdf.

ANDREEA: Pe ala poti sa-l lasi, ca oricum...

NIta CRISTIAN: Decizie comisie word?

ANDREEA: Decizie... da, poti sa-l lasi si pe ala. Alea...

NIta CRISTIAN: si anexa comunicare pdf?

ANDREEA: Anexa... dar nu mai stiu exact ce are in ea.

NIta CRISTIAN: Este scrisa aia pe de-a-ndoaselea si pe ultima pagina e un singur rand.

ANDREEA: A! Las-o ca-i OK Mersi!

NIta CRISTIAN: Atat, nu?

ANDREEA: Atat, da. Mersi! Ai sters si din cos?

NIta CRISTIAN: Da, am sters si din cos.

ANDREEA: O.K.

NIta CRISTIAN: Te pup, pa!

ANDREEA: Bine. Te pup, pa, pa!

Cateva minute mai tarziu, Andreea il apeleaza din nou pe Cristian Nita, cerandu-i sa stearga din calculator si folderul care continea numele colaboratorilor firmei, indicandu-i sa salveze datele pe un hard.

NITA CRISTIAN: Da.

ANDREEA: Ai inchis calculatorul?

NITA CRISTIAN: Da.

ANDREEA: A!

NITA CRISTIAN: Zi-mi ce mai e?

ANDREEA: M-a sunat Adriana sa stergi si de pe desktop folderul cu colaboratorii.

NITA CRISTIAN: Stai un pic. Pai si il mai are ea in alta parte?

ANDREEA: Nu cred, e decat pe desktop.

NITA CRISTIAN: Ce?

ANDREEA: A zis decat pe desktop.

NITA CRISTIAN: Pai nu, si cum il recuperam dupa aia?

ANDREEA: Nu stiu. Pune-l pe... vezi ca la mine e un hard. Ia hardul... e in spate, acolo langa mine cum ar veni. Cum, stau eu pe scaun, prin spate. Ia hardul ala si pune-l pe hard.

NITA CRISTIAN: Cum stai tu, in spatele tau?

ANDREEA: Deci, nu e in fata de unde se aprinde calculatorul, e in spate.

NITA CRISTIAN: Da, l-am vazut. Pai, da, mai, si daca ti-l ia pe asta?

ANDREEA: Poftim?

NITA CRISTIAN: Daca... o sa-l vada si o sa zica: aha!

ANDREEA: Pai, nu. Iei hardul cu totul. Adica iei hardul si mi-l dai mie sau i-l dai DANEI.

NITA CRISTIAN: Aha.

ANDREEA: Tu esti singur la birou acuma?

NITA CRISTIAN: Da. Cum se numeste hardul asta?

ANDREEA: Hardul?

NITA CRISTIAN: Da, ca nu il vad.

ANDREEA: Vezi ca o sa-ti apara. O sa-ti apara... trebuie sa-ti apara imediat.

NITA CRISTIAN: si unde...?A! Colaboratori. asta, da?

ANDREEA: Da, ala. Dai cu cut direct in hard.

NITA CRISTIAN: Cut... my computer... rahat! Cum se numeste, frate? Ca nu-l vede.

... ...

NITA CRISTIAN: Nu. Da, a-data...

ANDREEA: ala, ala, da, da, a-data.

NITA CRISTIAN: Colaboratori... cut... paste. Acuma... sa-i dau exit.

ANDREEA: Da. si sa iei hardul. Sa nu uiti.

NITA CRISTIAN: Da. Desi l-a tras, imi spune ca nu poate sa-l remove, neam. Gata, acum m-a lasat sa-l remove. Remove...

ANDREEA: si, eventual, nu stiu, sun-o pe Adriana, poate mai e ceva, desi mi-a zis ca doar atat.

In cursul aceleiasi seri, Andreea l-a sunat din nou pe Cristian Nita, cerandu-i sa ia din biroul firmei un anumit hard care continea informatii.

Procurorii Parchetului General au dispus, vineri, in dosarul incendiului de la Colectiv, retinerea lui Viorel Zaharia, pentru ucidere din culpa, si a lui Cristian Mihai Nita si a Danielei Ioana Nita, pentru favorizarea faptuitorului si sustragerea sau distrugerea de probe ori de inscrisuri, toti trei in legatura cu furnizarea artificiilor pentru clubul in care a avut loc incendiul soldat cu 32 de morti.

Potrivit unui comunicat al Parchetului General, Daniela Nita, administrator si actionar majoritar al firmei Golden Ideas Fireworks Artists SRL, si Cristian Nita (director), au fost retinuti pentru savarsirea infractiunilor de favorizarea faptuitorului si sustragerea sau distrugerea de probe ori de inscrisuri; iar Viorel Zaharia (pirotehnist) este acuzat de ucidere din culpa.

Pirotehnistul care a instalat artificiile la Colectiv: Nu-mi explic cum s-a putut produce incendiul

Viorel Zaharia, unul dintre pirotehnistii care au montat artificiile in clubul Colectiv, sustine ca nu-si explica cum s-a putut produce incendiul, potrivit referatului prin care procurorii de la Parchetul de pe langa inalta Curte de Casatie si Justitie (PiCCJ) cer sambata arestarea lui preventiva pentru ucidere din culpa cu victime multiple.

"Nu-mi explic cum s-a putut produce incendiul. Nu-mi explic cum a putut sa ia acel stalp foc din fotografiile pe care le-am vazut la televizor. Acelasi tip de artificii au mai fost folosite de catre mine si cu alte ocazii in incinte inchise, fara a se produce nici un incident. Distanta maxima la care poate ajunge jerba pe care am instalat-o este de 3 metri distanta si 15 secunde timp de ardere. Acestea se inteleg pentru ca sunt niste mentiuni pe ambalaj care pot fi deduse. (...) Nu cred ca era posibil ca artificiile montate sa se fi deplasat de la locul initial unde au fost amplasate", se arata in declaratia data de Zaharia.

El a precizat ca a plecat din clubul Colectiv cu cateva ore inainte de inceperea spectacolului din seara zilei de 30 octombrie si a aflat de incendiu abia a doua zi dimineata.

"La ora 18 si ceva, eu, Moise Marian si Bescu Alexandru am plecat de la clubul Colectiv. Pe mine m-au lasat acasa, urmand ca ceilalti doi sa se intalneasca mai tarziu sa mearga la club. (...) in dimineata zilei de 31.10.2015, in jurul orei 08:30 am aflat ce s-a intamplat pentru ca am fost sunat de mama. Asa am aflat ce s-a intamplat. M-am uitat la televizor si am vazut imagini si fotografii cu privire la ce s-a intamplat in clubul Colectiv", a mai declarat inculpatul.

Procurorii au stabilit ca artificiile au fost instalate de doi pirotehnisti autorizati de la firma Golden Ideas Fireworks Artists SRL, Viorel Zaharia si Marian Moise. Cel din urma s-a aflat in club in momentul izbucnirii incendiului si a suferit arsuri grave, fiind in prezent internat la un spital din Belgia.

"Din datele si probele existente pana in prezent, au rezultat indicii rezonabile in sensul ca numitii Zaharia Viorel si Moise Marian, pirotehnistii autorizati angajati ai SC Golden Ideas Fireworks Artists SRL, au instalat efectele pirotehnice (foc de artificii) in incinta clubului Colectiv, in ziua de 30.10.2015, fara a respecta masurile de siguranta si prevederile legale in acest sens, iar Moise Marian a manipulat mecanismul de declansare al efectelor pirotehnice (foc de artificii) in timpul concertului din data de 30.10.2015, fapt care a initiat incendiul care a condus la decesul a 32 de persoane si vatamarea corporala a mai multor persoane", se arata in referatul PiCCJ.

Potrivit procurorilor, cei doi pirotehnisti nu au luat toate masurile de prevenire a unui incendiu, desi aveau pregatire de specialitate si avizele necesare, dand dovada de grava neglijenta. Ei nu au luat masuri de limitare si de asigurare a perimetrului posibil incandescent si nici nu au asigurat prezenta unor extinctoare in imediata apropiere, ceea ce ar fi putut duce la evitarea propagarii incendiului.

"Mai mult, acestia nu au evaluat riscurile amplasarii efectelor pirotehnice intr-o incinta inchisa, fara posibilitati multiple de evacuare, si nici nu s-au documentat cu privire la structura interioara: prezenta unor materiale usor inflamabile in proximitatea artificiilor amplasate. Pe cale de consecinta, sustinem ca suspectul Moise Marian si inculpatul Zaharia Viorel trebuiau si puteau sa prevada (...) ca efectele pirotehnice au fost amplasate in conditii improprii si riscante, fara luarea masurilor de siguranta adecvate, aspect care intra in atributiile lor de pirotehnisti", se mai mentioneaza in referat.

Din declaratia lui Viorel Zaharia mai reiese ca acesta nici nu stia exact ce fel de artificii a instalat in clubul Colectiv.

"Nu pot preciza ce efecte pirotehnice am instalat, dar cred ca erau T1. Acestea erau inscriptionate in bulgara. Nu aveau nicio mentiune de utilizare in limba romana", a sustinut pirotehnistul.

El le-a mai spus anchetatorilor ca a observat faptul ca stalpii din fata scenei, spre care erau indreptate artificiile, erau inveliti cu un burete, dar nu a verificat ce tip de material este.

"Am vazut ca pe stalpii de sustinere este amplasat un burete, dar nu m-am apropiat sa vad din ce material este buretele respectiv. Nu am vazut prea bine tavanul, erau doar niste stinghii din lemn. Nu am pus mana pe buretele de pe stalpi, nu stiu din ce material era. Nu am stiut ca este burete, am vazut ca este doar un material", a declarat Viorel Zaharia.

Seymour Hersh, jurnalist castigator al premiului Pulitzer Seymour Hersh, jurnalist castigator al premiului Pulitzer