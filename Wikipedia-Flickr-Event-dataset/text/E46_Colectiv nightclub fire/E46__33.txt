Tragedie la Colectiv. Este nevoie de sânge! Unde puteţi dona

Autorităţile fac apel pentru donarea de sânge în urma incendiului de la Clubul Colectiv din Bucureşti, în urma căruia cel puţin 27 de persoane au murit şi peste 140 au fost rănite.

Părinţii şi rudele care vor să afle informaţii despre victime pot suna la numerele de telefon: 021/2069291, 021/3130605, 021/2069283, 021/2648704, 021/2648525, 021/2069375 şi 021/3122547.

Autorităţile spun că cei mai mulţi dintre răniţi nu aveau acte de identitate la ei şi nu pot fi identificaţi.

Incendiu la Club Colectiv. Se poate dona sânge acum!

Centrul de Transfuzie Sanguină de pe strada Caracaş a fost deschis în jurul orei 2.30. Cei care vor să ajute pot dona chiar şi în această noapte.

UPDATE 5.30 în care şi-au pierdut viaţa 27 de persoane şi alte 162 au fost rănite şi transmite compasiunea sa familiilor afectate. Ambasadorul Marii Britanii la Bucureşti, Paul Brummell, se declară consternat de tragedia din Clubul Colectiv în care şi-au pierdut viaţa 27 de persoane şi alte 162 au fost rănite şi transmite compasiunea sa familiilor afectate.

UPDATE 5.10 Goodbye to Gravity este una dintre cele mai cunoscute trupe româneşti ce abordează genul heavy metal, iar în seara tragediei îşi lansa al doilea album, numit „Mantras of War” - succesorul unui album omonim cu numele trupei lansat în 2012. Albumul a fost lansat sub egida casei de discuri „Universal Music”. UPDATE 3.30 Patronul Clubului Colectiv este audiat la sediul Poliţiei Capitalei. În cursul dimineţii medicii legişti vor declanşa procedurile de identificare a victimelor. Incendiu la Club Colectiv. 155 de răniti au ajuns la spitalele din Capitală Imagini cu impact emoţional puternic Potrivit medicului Bogdan Opriţa, de la Spitalul Floreasca, întregul personal UPU a venit de acasă. La Floreasca au ajuns 56 de victime. „Acestea au necesitat stabilizare. Două treimi din cazuri au fost deja rezolvate, din punct de vedere chirurgical. Opt persoane, intubate şi ventilate, au fost trimise la alte spitale din Capitală“, a declarat Opriţa. Potrivit lui Raed Arafat, aceeaşi mobilizare a fost şi la alte spitale: „Am fost la Universitar, şi acolo a fost alertat tot personalul. La Spitalul de Arşi au venit si medici din alte spitale să dea o mână de ajutor. În spitale sunt acum aproximativ 155 de persoane, o parte ar putea să plece acasă, au leziuni minore. Cei mai mulţi vor rămâne internaţi“.

Potrivit MAI, primul apel la 112 a fost înregistrat la ora 22.36, iar primele echipaje medicale de intervenţie au ajuns la faţa locului la 22.43.

Incendiu la Club Colectiv. Liste ale supravieţuitorilor

UPDATE Pacienţii de la Spitalul de Arşi sunt desfiguraţi. Poliţiştii declară că aceştia nu pot fi identificaţi. „Am fost în Clubul Colectiv până la izbucnirea incendiului. Am plecat cu câteva minute înainte de tragedie pentru că eram obosit. Dar acolo am lăsat mai mulţi prieteni. Când am aflat ce s-a întâmplat am venit direct aici. Mulţi dintre prietenii mei au fost aduşi desfiguraţi. Alţii au murit”, spune un tânăr de 26 de ani care se află la Spitalul de Arşi.

Un alt tânăr, care se afla în incinta clubului atunci când a izbucnit incendiul, spune că a scăpat ca prin urechile acului. „Am avut noroc că nu eram lângă scenă că nu scăpam cu viaţă. Aveam un prieten în spate, ultima oară când l-am văzut îi ardeau părul şi haina de pe el. Nu ştiu ce e cu el”, spune supravieţuitorul.

"Nu a fost nicio explozie ci artificii simple care au sărit pe stâlpul din faţă. În 5 secunde, tot buretele a ars, în 30 de secunde cred ca a ars tot", spune un alt supravietuitor. El a menţionat că Alexandru Pascu, basistul trupei care concerta în Clubul Colectiv este în acest moment intubat.

Dimineaţă la ora 7.00, se va întruni Comitetul pentru Situaţii de Urgenţă la Guvern pentru a discuta măsurile care se vor lua mai departe în acest caz.

Incendiu la Club Colectiv. Mobilizare pe Facebook pentru donare de sânge

• Centrul de Transfuzie al Municipiului Bucureşti, Str. Constantin Caracas nr. 2, Sector 1

• Spitalul Floreasca (cei mai mulţi răniţi au fost transportaţi acolo), au capacitate de preluare sânge

• Spitalul Fundeni

• Spitalul ELIAS

UPDATE Procurorii Parchetului de pe lângă Tribunalul Bucureşti au deschis un dosar penal în acest caz. Se fac cercetări pentru ucidere din culpă. O echipă de procurori şi poliţişti de la Serviciul Omoruri din cadrul Poliţiei Capitalei fac deja cercetări în interiorul Clubului Colectiv.

Incendiu la Clubul Colectiv. Tragedia s-a produs în jurul orei 23.00

Potrivit celor aflaţi la spectacol, un agent de pază a luat un stingător de incendii, însă nu a apucat să intervină înainte ca focul să ajungă la tavan şi să se extindă cu repeziciune. În momentul când tavanul a luat foc, cele aproximativ 250 de persoane din club au fost cuprinse de panică şi s-au îmbulzit spre ieşire, creând o busculadă, deoarece doar una dintre uşile de la intrare s-a deschis de la începutul incendiului. Ulterior, şi cea de-a doua uşă a fost deschisă, lumea a năvălit afară, dar deja erau pe podea multe persoane care aveau arsuri sau se aflau în stop cardio-respirator. Martorii au mai relatat că un fum greu, înecăcios, se adunase în club, acesta ieşind în valuri pe uşa de la intrare, transmite Mediafax. Potrivit acestora, primele ambulanţe au sosit după circa un sfert de oră. La faţa locului au venit ulterior zeci de ambulanţe, unii dintre răniţi fiind preluaţi şi duşi la mai multe spitale din Bucureşti. Incendiul a fost anunţat la numărul unic de urgenţă 112.

UPDATE „Armata a pus la dispoziţie şi spitalul Militar”, a declarat ministrul Gabriel Oprea.

La rândul său, ministrul Sănătăţii, Nicolae Bănicioiu, a declarat că victimele sunt împărţite între spitalele Floreasca, Universitar, Bagdasar Arseni. Ventilatoarele de la spitale care nu aveau pacienţi au fost mutate către spitalele din prima linie.

Numărul răniţilor care au ajuns la spitalele din Bucureşti:

Floreasca – 50 de persoane / Spitalul de Arşi – 27 / Elias – 4 / Spitalul Militar – 4 / Sfântul Pantelimon – 3 / Spitalul Judeţean Ilfov – 1 / Sf. Ioan – 9 / Bagdasar – 24 / Municipal – 16/ Colţea - 7.

Incendiu la Clubul Colectiv. Unele cadavre, greu de identificat

De asemenea, Ministerul Sănătăţii face apel către bucureşteni să doneze sânge pentru răniţi.

Jurnalistul Costin Stucan, martor: „Am fost acolo, dar n-am fost în stare să scot telefonul din buzunar. Am văzut paramedici făcându-i masaj cardiac cu rândul unui tânăr întins inert pe o targă, în timp ce prietena voia să-l aducă înapoi frecându-i disperată palma. Am văzut alţi paramedici şi alţii pompând mecanic cu palmele în sternul altor tineri care nu se vedeau. Am văzut băieţi arşi, tremurând în stare de şoc, fete plângând, asistente fugind dezorientate cu pungile de plasmă. Zeci de salvări, zeci de maşini de pompieri. N-a fost explozie. Conform celor care apucaseră să iasă, spectatorii au aprins artificii, iar buretele care antifona peretele clubului a luat foc. O jandarmeriţă de 25-26 de ani mărturisea că n-a văzut niciodată aşa ceva“.

Mesajul lui Iohannis: „Sunt cutremurat“

Preşedintele României, Klaus Iohannis, a postat, la scurt timp după producerea tragediei, pe Facebook, mesajul următor: „Sunt cutremurat şi profund îndurerat de tragicul eveniment care s-a produs în această seară în centrul Capitalei. Este un moment foarte trist pentru noi toţi, pentru naţiunea noastră şi pentru mine personal. În aceste momente dureroase, îmi exprim întreaga compasiune şi solidaritate faţă de familiile celor afectaţi de această tragedie. Totodată, asigur familiile afectate de acest eveniment zguduitor de întregul sprijin al celor implicaţi în operaţiunile de salvare şi îi rog să aibă încredere că instituţiile responsabile depun toate eforturile pentru ca efectele catastrofei să fie cât mai limitate. Vă chem pe toţi să fim alături de familiile îndurerate şi să dăm dovadă de solidaritate şi de compasiune.“