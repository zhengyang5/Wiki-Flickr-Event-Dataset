Tragedie Club Colectiv. Autorităţile fac apel pentru donarea de sânge în urma incendiului de la Clubul Colectiv din Bucureşti, în urma căruia cel puţin 27 de persoane au murit şi aproximativ 200 au fost rănite vineri seara, în timpul unui concert al unei trupe rock.



Centrul de donare de sânge de pe strada Dr. Felix a fost deschis în jurul orei 2.30. Cei care vor să ajute pot dona chiar şi în această noapte..



UPDATE - Ministrul Sănătăţii a declarat că persoanele care doresc să doneze sânge o pot face începând de sâmbătă dimineaţa, de la ora 8.00.



„S-au luat toate măsurile, inclusiv redistribuirile de aparatură medicala. Transfuziile de sânge se pot face începând cu mâine dimineaţă la ora 8. Pentru noaptea aceasta există destule rezerve de sânge pentru toţi răniţii”, a precizat Bănicioiu. Ministrul a declarat că nu poate oferi, la acest moment, un bilanţ final al victimelor, însă a declarat că există posibilitatea ca unele dintre victime să fie transportate la centre medicale din afara Bucureştiului.



Centrul de Transfuzie al Municipiului Bucuresti

Str. Constantin Caracas nr. 2

Bucuresti, Sector 1



• Spitalul Floreasca



• Spitalul Fundeni



• Spitalul ELIAS



Potrivit comentariilor publicate pe pagina unui eveniment creat pe Facebook, prin care se încearcă mobilizarea pentru donarea de sânge, Centrul de Transfuzie al Capitalei este închis la ora transmiterii acestei ştiri.



Explozie club Colectiv. Care sunt condiţiile pentru donarea de sânge

Poti dona sange daca:



Ai varsta intre 18 – 60 ani

Ai greutatea intre 50 - 100kg femeile si 60 - 110kg barbatii

Nu ai consumat alcool cu cel putin 24 de ore inaintea donarii

Nu ai avut interventii stomatologice sau chirurgicale in ultimele 6 luni

Este interzisa orice donare sange, daca:

Suferi sau ai suferit de: hepatita (de orice tip), TBC, sifilis, malarie, bruceloza, HIV, ulcer, diabet zaharat, boli de inima, boli de piele, boli de tiroida, hipotensiune, hipertensiune, anemie

Esti insarcinata, alaptezi sau esti in perioada menstruala



Înainte de a dona:



Dimineaţa înainte de recoltare puteţi consuma o cană cu ceai sau cafea, un mic dejun puţin consistent, legume, fructe

Nu fumati înainte şi după donare cu o oră

De asemenea veniti la donare , odihnit si nu dupa o noapte pierduta la serviciu sau in fata calculatorului !



Criterii de excludere permanenta:



- afecţiuni cardiovasculare (inclusiv hipertensiunea arterială cronică în tratament, angina pectorală); traumatisme craniene cu sechele; etilism cronic; schizofrenie; epilepsie; hepatită cronică, ciroză hepatică; sifilis; pancreatită; cancer, leucemii; diabet zaharat; tuberculoză

hiperlipidemie; astm bronşic; alergia severă ; boli endocrine; lupus eritematos diseminat şi alte colagenoze; psoriazis generalizat

persoanele pensionate medical, indiferent de diagnosticul de pensionare.



Criterii de excludere temporara:



boli infecţioase (gripă , infectii bacteriene);

anemie; examinare endoscopică, transfuzii, intervenţii chirurgicale, tatuaje, contact apropiat cu persoane cu hepatită, HIV;

vaccinări; sarcină, alăptare; tratamente dentare;

consum de alcool în ultimele 48 de ore;

consum de medicamente.



