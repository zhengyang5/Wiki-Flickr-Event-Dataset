Cei 3 sefi ai Inspectoratului pentru Situatii de Urgenta Bucuresti - Ilfov, au fost destituiti din functie. S-a ajuns in aceasta situatie dupa ce a iesit la iveala faptul ca stiau de existenta clubului Colectiv, desi au negat in permanenta acest lucru.

Insa un document dat publicitatii de jurnalistul Catalin Tolontan demonstreaza ca cei de la ISU chiar i-au sfatuit pe reprezentantii unei firme, care a organizat un eveniment acolo, cum sa procedeze pentru siguranta participantilor. Acum Raed Arafat a primit misiunea sa reformeze din temelii inspectoratul.

Cei trei ofiteri pusi la dispozitia ministerului de interne sunt: colonelul Mihai Mirel Guta, locotenent-colonelul Giani Aldoiu si locotenent-colonelul Orlando Schiopu. Toti trei au fost ridicati de procurorii anticoruptie si dusi la audieri miercuri seara, in calitate de martori. DNA ancheteaza modul in care pompierii, au efectuat controale, la fabrica Pionierul si la Club Colectiv.

Respectivii au fost numiti la comanda ISU Bucuresti Ilfov acum 10 luni. Masura demiterii lor vine dupa ce au aparut probe potrivit carora pompierii stiau de existenta clubului Colectiv, fapt negat pana in prezent de acesti oficiali.

Dezvaluirea a fost facuta de jurnalistul Catalin Tolontan, pe blogul sau. Acesta a prezentat un document prin care organizatorul de evenimente, Emagic, a informat Inspectoratul general pentru situatii de urgenta despre organizarea unui spectacol in data de 25 septembrie, la Colectiv. IGSU a transmis la ISU Bucuresti solicitarea, iar acestia nu au verificat in teren situatia si nu au luat nicio masura impotriva clubului care functiona pratic, ilegal.

O luna mai tarziu, avea loc incendiul din Colectiv sodat cu 60 de morti zeci de raniti, iar colonelul Giani Aldoiu, adejunct la ISU Bucuresti explica halucinant:

Locotenent-colonelul Giani Aldoiu, 31 octombrie 2015: "Cand spuneti ca stiti, inseamna ca stiti ce stiu eu. Eu nu stiu sa spun ceea ce stiti dumneavoastra. Dumneavoastra banuiti ca stim si va supuneti ca stim, dar eu va spun ca nu stiam. Daca stiam va garantez ca luam masurile prevazute de lege. Nu vorbim de presupunem si cred ca ar fi bine din respect pentru cei care... sa nu vorbim de presupuneri."

Chiar asa. Nu stiau, nu cunosteau si nu suportau sa fie contrazisi. Mintit de ISU s-a considerat si secretarul de stat Arafat, cel care ii coordoneaza.

Raed Arafat a declarat ca nu-si da demisia si ca se pune la dispozitia ministrului de Interne. In acelasi timp, o ancheta interna a avut loc la ISU Bucuresti.

Petre Toba, ministru de Interne: "In momentul in care am avut aceasta informatie i-am cerut domnului secretar de stat ca toata situatia de fapt sa fie inaintata de urgenta la DNA pentru a fi valorificata in dosarul penal al cauzei."

DNa a pus sub urmarire penala doi angajati ai ISU Bucuresti care au fost in control la clubul Colectiv si nu au raportat superiorilor cele constatate pe teren.

Ciolos: Conducerea ISU Bucuresti trebuie demisa, nu mai au ce cauta in sistem

"Va rog sa confirmati ca cei de la conducerea ISU Bucuresti au fost demisi si ca nu mai au ce cauta in conducerea ISU sau in ISU ca atare pentru ca e pacat ca din cauza unor astfel de comportamente sapam la credibilitatea unei institutii care se afla in prima linie a serviciului public. Am inteles ca a fost suspendata conducerea, vreau sa ma asigur ca este demisa si ca niciodata cei care au fost la conducerea ISU Bucuresti nu se mai pot intoarce. Stiu ca sunt niste reguli la militari, dar vreau sa ma asigur ca cei care au fost la conducerea ISU nu mai au ce cauta in sistem", i-a transmis Ciolos ministerului Toba, la inceputul sedintei saptamanale de guvern.

Petre Toba: "Va informez ca, intr-adevar, aseara domnul Raed Arafat a luat la cunostinta faptul ca inca de la sfarsitul lunii septembrie o societate comerciala care organiza manifestari in clubul respectiv a informat Inspectoratul General pentru Situatii de Urgenta si conducerea ISU Bucuresti. In momentul in care am avut aceasta informatie, i-am cerut domnului secretar de stat ca toata situatia de fapt sa fie inaintata de urgenta la DNA pt a fi valorficata in dosarul penal al cauzei. Si intreaga conducere a ISU Bucuresti-Ilfov a fost pusa la dispozitie pana la definitivarea situatiei. Am dat drumul la o evaluare de sistem pentru a verifica masurile pe care trebuie sa le luam acolo. Inclusiv tot ceea ce inseamna sponsorizari voi emite un ordin al ministrului care toate sponsorizarile vor fi obligatoriu afisate pe site-ul institutiei. La prevenire sunt principalele probleme."

Conducerea ISU Bucuresti-Ilfov a fost suspendata



In data de 24.11.2015 Inspectoratul General pentru Situatii de Urgenta a receptionat o sesizare din partea mass-media care semnala existenta unui document privind organizarea unui eveniment cu public numeros in Fabrica PIONIERUL – etaj 1 si Club Colectiv (pentru zilele de 25 si 26.09.2015), anterior producerii tragediei din data de 30.10.2015.

La primirea sesizarii, inspectorul general al IGSU a informat seful DSU, care a dispus in regim de urgenta efectuarea unei verificari la sediul Inspectoratului pentru Situatii de Urgenta Bucuresti-Ilfov.

Sursa foto: TOLO.RO

Din datele preliminare reiesite in urma verificarii a rezultat faptul ca documentul a fost identificat in corespondenta primita de IGSU la data de 23 septembrie 2015, in jurul orei 23.30. Intrucat solutionarea documentului era de competenta Inspectoratului pentru Situatii de Urgenta Bucuresti-Ilfov, acesta a fost redirectionat unitatii in cauza, in dimineata zilei de 24 septembrie 2015, pentru evaluare si masuri.

La nivelul Inspectoratului pentru Situatii de Urgenta Bucuresti-Ilfov au fost transmise doua adrese catre organizatorul evenimentului – EMAGIC – fara a rezulta ca au fost efectuate verificari la fata locului.

Pentru asigurarea obiectivitatii activitatilor de verificare, pana la finalizarea acestora, inspectorul general al IGSU a dispus punerea la dispozitie a cadrelor din comanda Inspectoratului pentru Situatii de Urgenta Bucuresti-Ilfov.

In cursul zilei de astazi, inspectorul general al IGSU va desemna noua comanda, pentru asigurarea temporara a conducerii unitatii.

Tot miercuri va ajunge in fata anchetatorilor unul dintre pirotehnistii din Colectiv. Si in cazul sau va fi extinsa acuzatia de ucidere din culpa, la fel ca in cazul patronilor clubului. De asemenea, patronii firmei la care lucra ar putea ajunge in fata procurorilor.