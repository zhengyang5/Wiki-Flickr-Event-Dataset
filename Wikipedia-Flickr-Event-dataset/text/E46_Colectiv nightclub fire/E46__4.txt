Moartea a mai luat joi un suflet si a dus lista celor care au pierit dupa incendiul din clubul colectiv la 57. Elsa, o femeie frumoasa si vesela, de 37 de ani, stabilita in Anglia, isi serba ziua de nastere, in acea seara de foc.

A fost grav ranita in incendiu, iar astazi, inima ei a incetat sa mai bata. "Te-am iubit si te voi iubi mereu", i-a scris in semn de adio logodnicul ei, care stie ca viata lui nu va mai fi niciodata la fel fara zambetul Elsei. O ceruse recent de sotie si se pregateau de nunta. Dar Elsa a mers in cer, cu inelul de logodna pe deget.

Distrus de durere, iubitul Elsei a scris aceste randuri pentru fata pe care a iubit-o nespus si alaturi de care voia sa imbatraneasca:

"Era totul pentru mine. Iar acum a plecat dintre noi. Era cel mai puternic, curajos si loial suflet. Urma sa ne casatorim anul viitor si planuiam sa avem copii. Daca era baiat, il botezam Gabriel, daca era fata, Ava. Fiecare minut cu ea reprezinta perfectiunea in stare pura. Am iubit-o din momentul in care i-am vazut ochii, pana cand i-a inchis. Multumesc tuturor pentru mesaje si pentru incurajari. Sunt sigur ca stia ca voi toti o iubiti.

Elsa, o sa imi lipseasca zambetul tau, saruturile tale, atingerea ta, dragostea ta. O sa imi lipseasca sa iti mangai parul si felul tau de a conduce nebuneste. O sa imi lipseasca fiecare particica din tine si viata mea nu va mai fi niciodata la fel.

Intotdeauna te intorceai la mine atunci cand ma purtam prosteste. M-ai iubit indiferent prin cate am trecut. De data asta, calatoria a fost prea lunga.



Sper ca esti acum alaturi de mama ta, intr-un loc fericit, si sper ca ne vom revedea intr-o zi.

Te iubesc si te voi iubi mereu, Elsa Albu."

Dar soarta a avut alte planuri cu ea. Nascuta in Bucuresti, Elsa Albu se stabilise de 11 ani in Luton, Marea Britanie. In cumplita noapte de 30 de octombrie se afla in club impreuna cu prietenii si fratele ei si isi sarbatoarea ziua de nastere. Toti erau fericiti si bucurosi ca sunt impreuna.

Din pacate, Elsa si fratele ei au ajuns la spital dupa incendiu, grav raniti. Pe retelele de socializare prietenii au postat mesaje in care cereau ajutor pentru ei. Iar cei din regatul unit, care o iubeau pe Elsa, au semnat o petitie adresata prim-ministrului englez David Cameron, intitulata â€žAduceti-o pe Elsa acasa!".

Initial, Elsa a ajuns la spitalul Sfantul Ioan. Miercuri, a fost transferata la Spitalul de Arsi, dar organismul ei nu a mai rezistat.

In durerea care ii sfasie sufletul, iubitul Elsei si-a amintit si de prietena lor, care a murit in acelasi foc ucigas din Colectiv: "Mimi Voicu, te rog sa ai grija de Elsa Albu. Pastrati-mi un loc langa voi amandoua. Elsa, iubirea mea, pastreaza mi un loc cald langa tine. Sa ne uitam impreuna la filmul nostru preferat."

In doar cateva minute zeci de prieteni au lasat pe internet mesaje in care ii spuneau Elsei ca o iubesc. Elsa Albu este a 57 a victima care a pierit in urma cumplitei tragedii din clubul Colectiv.

In spitalele din Bucuresti mai sunt internati 11 raniti in Colectiv, care se afla in stare critica si grava, alti 33 fiind in stare stabila.

De asemenea, 30 de victime sunt internate in unitati medicale din strainatate.

Situatia ranitilor

Vestile despre ranitii incendiului din Colectiv par a fi din ce in ce mai bune. Patru persoane au fost externate miercuri, astfel ca in spitalele din Bucuresti mai sunt internati 45 de pacienti.

Dintre aceste persoane, 11 raman in continuare in salile de terapie intensiva, fiind in stare critica si grava.

Au loc in continuare operatii, iar schimbarea pansamentelor se face tot in salile de operatie, in mediu steril si sub anestezie.

In strainatate, in spitale din opt tari, sunt ingrijiti alti 30 de pacienti. Medicii din tari precum Oalnda, Norvegia, Marea Britanie si Israel fac tot posibilul sa le salveze viata. Cei mai multi dintre ei sunt in stare stabila.

MAE anunta repatrieri ale pacientilor decedati in strainatate

Comunicatul MAE: "Pentru repatrierea in Romania a trupurilor neinsufletite ale cetatenilor romani, victime ale tragediei din Colectiv, care au decedat in strainatate, au fost disponibilizate, din fondurile speciale alocate in bugetul MAE pentru gestionarea situatiilor de criza consulara, sumele necesare suportarii cheltuielilor de transport international.

Misiunile diplomatice si oficiile consulare ale Romaniei din tarile in care au fost transferati cetatenii romani care ulterior au decedat in strainatate, respectiv Ambasada Romaniei la Londra, Ambasada Romaniei la Haga, Ambasada Romaniei la Paris, Ambasada Romaniei la Tel Aviv si Consulatul General al Romaniei la Bonn, s-au implicat in gestionarea acestor cazuri, conform competentelor legale, atat in relatia cu autoritatile locale, cat si cu familiile cetateniilor decedati, acordand permanent asistenta consulara de specialitate.

Pana in acest moment, din cei 8 cetateni romani decedati in strainatate, au fost repatriate in Romania 5 persoane, urmand ca trupurile neinsufletite a altor 3 sa fie repatriate in cursul zilei de astazi, 19 noiembrie 2015, respectiv maine, 20 noiembrie 2015, dupa cum urmeaza: astazi va ajunge in Romania trupul neinsufletit al unui cetatean roman decedat in Marea Britanie, iar in cursul zilei de maine vor ajunge in Romania trupurile neinsufletite ale altor 2 cetateni romani, decedati in Marea Britanie si Germania.

Din respect fata de familiile victimelor si conform prevederilor legale referitoare la respectarea vietii private, MAE nu va comunica public detalii cu privire la identitatea victimelor sau coordonate privind transportul trupurilor neinsufletite.

Totodata, Ministerul Afacerilor Externe precizeaza ca nu este institutia abilitata sa comunice informatii referitoare la situatia medicala a cetatenilor romani, raniti in incendiul de la clubul Colectiv si transferati in strainatate.

Misiunile diplomatice si oficiile consulare romane s-au ocupat, in mod prioritar, de toate formalitatile legate de contractarea societatilor de pompe funebre si de eliberarea documentelor necesare. De asemenea, reprezentantele romane au mentinut in permanenta legatura cu autoritatile locale competente, depunand toate diligentele posibile pentru accelerarea procedurilor initiate pe plan local, care au presupus anumite investigatii de natura medico-legala si judiciara, respectiv inregistrarea deceselor si autorizarea transporturilor funerare. In urma acestor demersuri, s-a reusit solutionarea tuturor formalitatilor impuse de legislatiile locale in cel mai scurt timp posibil. MAE precizeaza ca durata procesului de repatriere este determinata de procedurile legale interne din statele respective."

