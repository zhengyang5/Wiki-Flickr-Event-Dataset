Evenimentele zilei de duminica:



02.56 Raed Arafat anunta ca legislatia privind prevenirea incendiilor este in curs de schimbare: "Degeaba dau amendă 1.000 de lei, pentru un club nu înseamnă nimic".

23.16 Unul dintre actionarii clubului Colectiv a detinut alte doua localuri devastate in trecut de incendii, fara a exista insa victime.

23.01 Sute de oameni au participat, la Iasi, la un miting al tacerii in memoria victimelor incendiului din clubul Colectiv.



22.28 Marius Rusitoru, editor de imagine la TVR, se numara printre victimele incendiului din clubul Colectiv.

21.54 Firmele care ajuta dupa tragedia din Colectiv: Se ofera cazare, transport (avion, masina, autocar), consiliere psihologica, tratamente, mancare, bauturi, servicii funerare si asistenta juridica.

19.59 Ambasadorul Frantei: Duminica seara va veni la Bucuresti o echipa de medici specialisti din Franta

19.18 Primele rezultate ale autopsiilor: Intoxicatia cu monoxid de carbon, fum si gaze toxice, cauza principala a deceselor

18.30 Arafat: Pompierii, insotiti de politisti vor controla spatiile unde sunt aglomerari mari de persoane. Sunt vizate cluburi, cinematografe, biserici, mall-uri etc.

18.10 Parchetul General: Inca nu a fost stabilita identitatea a 29 de raniti internati in spitale

17.35 Inca o tanara ranita in incendiu a murit la "Bagdasar-Arseni"

17.31 Bloggerul dat disparut, care iesise din clubul Colectiv dar se intorsese sa ajute, identificat duminica la INML

17.24 Spitalul de Arsi: 10 pacienti la terapie intensiva, trei in stare critica. Ce ne-ar ajuta niste colegi in plus!

17.16 Medic israelian, venit in Romania pentru a ajuta victimele incendiului din Colectiv: N-am vazut o asemenea tragedie in toata cariera mea

16.53 Medicul Ioan Lascar: Pacientul ars este considerat cel mai complex si mai costisitor tip de pacient imaginabil. Costurile pot ajunge la un milion de euro

16.42 Cameraman aflat la clubul Colectiv: Adrian Despot era ars... a inceput sa urle la mine sa car oameni

16.14 La Spitalul Grigore Alexandrescu sunt patru adolescenti in stare foarte grava - ministrul sanatatii

13.50 Un numar de 140 de raniti mai sunt internati in spitalele Capitalei. Singurul ranit neindentificat se afla inca la Spitalul de Arsi



Spitalele Capitalei aveau, duminica la pranz, internati 140 de raniti in incendiul de la clubul Colectiv si doar o singura victima neidentificata, la Spitalul de Arsi, potrivit datelor Ministerului Sanatatii, unde acesti pacienti figureaza cu nume si prenume, noteaza Mediafax.



Astfel, la Spitalul Universitar de Urgenta Bucuresti (SUUB) sunt 24 de pacienti, la Floreasca- 15, La Spitalul de Arsi - 27, la Bagdasar Arseni - 22, la Spitalul de Copii "Grigore Alexandrescu" -cinci, Spitalul "Sf Ioan" -8, Spitalul Elias - 15, Spitalul Militar - 11, Spitalul "Sf. Pantelimon" - cinci, Spitalul Gerota -trei si la Spitalul SRI - cinci.



13.30 Starea a sapte raniti internati la Bagdasar este dramatica



Starea a sapte dintre ranitii internati la Spitalul Bagdasar Arseni este dramatica, acestia avand arsuri pe suprafete mari din corp, potrivit conducerii unitatii, citate de Mediafax.



"Situatia unui numar de sapte pacienti este dramatica. Sunt in ventilatie mecanica. Au suferit afectari de diferite grade ale cailor respiratorii. Suprafata arsa a corpului este de minimum 30%, ceea ce face ingrijirea lor o problema delicata", a spus directorul medical al spitalului, Mircea Gorgan, intr-o conferinta.



El a adaugat ca acesti pacienti pot fi tratati in conditii optime, in sali de operatie dedicate, intrucat cel mai mare risc la care sunt expusi este contaminarea externa.



13.21 Audieri la Politia Capitalei in dosarul incendiului de la clubul Colectiv

13.10 Nicolae Banicioiu: O echipa medicala din Israel opereaza la Bagdasar, urmand sa mearga si la Spitalul Universitar

12.35 Ambasadorul SUA, Hans Klemm, a venit la clubul Colectiv pentru a aduce un omagiu celor care si-au pierdut viata in tragedia de vineri seara, relateaza Digi24.



Hans Klemm a a aprins lumanari si a pus flori la locul tragediei. Ambasadorul a declarat ca a fost profund impresionat de ceea ce s-a intamplat, acesta fiind motivul pentru care a ales sa vina.



El a povestit ca, in urma cu 12 ani, in SUA s-a intamplat un incident asemanator, in urma caruia zeci de persoane au murit. Ambasadorul a subliniat ca are incredere ca ancheta ii va pedepsi pe cei vinovati.



11.50 Nicolae Banicioiu: 80-90 de pacienti sunt in stare grava si critica



Ministrul Sanatatii, Nicolae Banicioiu, a declarat duminica la Spitalul de Urgenta Floreasca ca 80-90 dintre raniti sunt in stare grava si critica. "Va spuneam aseara ca sunt 35 de pacienti in continuare in stare critica si pe langa cei 35 sunt foarte multi in stare grava. Din cei 146 de pacienti care au ramas internati si erau internati in cursul zilei de ieri, numarul celor gravi si critici este foarte mare. Adica se apropie de 80-90 de pacienti", a afirmat ministrul, potrivit Agerpres.



Potrivit acestuia, situatia de la Spitalul de Urgenta Floreasca "este stationara".



Demnitarul a spus ca o singura persoana a ramas neidentificata, unul din pacientii de la Spitalul de Arsi. "A mai ramas neidentificat pacientul de la Spitalul de Arsi, care este intubat. Neavand acte la el, este destul de greu. Exista in continuare suficient sange, plasma, tot ceea ce trebuie", a aratat demnitarul.



El a explicat ca exista o banca de piele in Romania care a fost constituita in urma cu cateva luni. "Era o alarma relativ falsa apropo de grefele de piele. Exista si banca de piele. Acum cateva luni a fost constituita si aceasta si practic toata lumea are tot ceea ce este necesar", a mai afirmat ministrul Sanatatii.

11.40 Spitalul de Arsi: O fata a decedat, mai avem 27 de pacienti, 10 sunt in stare critica

11.32 Mircea Dusa: Legislatia privind autorizarea functionarii spatiilor publice trebuie sa fie mai dura

11.20 Spitalul Universitar: 24 de persoane internate; 9 sunt in stare critica

10.50 Alte doua victime ale incendiului au decedat, duminica, una la Spitalul de Arsi si cealalta la Bagdasar, numarul mortilor ajungand astfel la 29, a declarat pentru Mediafax Raed Arafat.

Secretarul de stat in MAI a precizat ca este vorba despre doua femei, care erau in stare critica.



Decesul a survenit duminica dimineata.



Astfel, numarul persoanelor care si-au pierdut viata in urma incendiului de vineri seara din clubul Colectiv a ajuns la 29. Alte peste 140 de persoane sunt spitalizate.

10.44 Toate cele 27 de persoane decedate in incendiul de vineri noapte au fost identificate, la aceasta ora fiind in curs de desfasurare autopsiile, a declarat pentru Mediafax Abdo Salem, sef de sectie la INML.

Abdo Salem, seful Departamentului de Medicina Legala Clinica din cadrul Institutului National de Medicina Legala, a declarat ca, in prezent, toate cele 27 de persoane care si-au pierdut viata in incendiul produs, vineri noapte, la Clubul Colectiv, din Capitala, au fost identificate, ultimele trei, duminica dimineata.



El a spus ca intre victimele identificate este si un minor de 15 ani.



10.40 Spitalul Militar: Un ranit este intubat si cinci sunt in stare critica

10.29 Un ranit a decedat duminica dimineata la "Bagdasar Arseni"

10.26 Un pacient in stare critica si alti doi in stare grava la Spitalul "Grigore Alexandrescu"

Duminica vor fi continuate activitatile de cercetare la fata locului si de identificare a persoanelor decedate si vor fi efectuate autopsiile medico-legale dispuse de procuror, potrivit unui comunicat al Parchetului, noteaza Mediafax.Potrivit unor surse judiciare, ar urma sa fie facute aproximativ 20 de autopsii, pe corpurile identificate. Medicii legisti de la Institutul National de Medicina Legala "Mina Minovici" au identificat, pana in prezent, 23 din cele 27 de persoane decedate in incendiul din Club Colectiv, o alta victima fiind recunoscuta de parinti la Spitalul Universitar Bucuresti.In paralel, duminica, vor fi audiate persoane care ar putea avea cunostinta despre imprejurarile si modul in care a avut loc evenimentul, mai spun anchetatorii.Sambata, s-a efectuat prima parte a cercetarii la fata locului de catre o echipa constituita din reprezentanti ai PICCJ - Sectia de urmarire penala si criminalistica, Directia Generala de Politie a Municipiului Bucuresti - Serviciul Omoruri, Inspectoratul General al Politiei Romane - Directia de Investigatii Criminale, Institutul National de Criminalistica din cadrul Inspectoratului General al Politiei Romane, Serviciul Criminalistic din cadrul DGPMB, alaturi de specialisti din cadrul Institutului National de Expertiza Criminalistica si INSEMEX Petrosani."In cadrul activitatilor desfasurate au fost ridicate mijloace materiale de proba ce urmeaza sa fie folosite pentru lamurirea imprejurarilor in care a avut loc evenimentul din data de 30.10.2015. Au fost realizate activitati de examinare si identificare a persoanelor decedate la INML, pana in acest moment existand date cu privire la identitatea a 21 de persoane din cele 26 transportate la INML. Au fost verificate persoanele internate in unitatile spitalicesti, stabilindu-se care dintre acestea pot fi audiate", precizeaza PICCJ.Procurorii mai spun ca au verificat, cu sprijinul politistilor bucuresteni de la Serviciul de Investigare a Criminalitatii Economico - Financiare, activitatile comerciale desfasurate in incinta clubului unde a avut loc evenimentul.Procurorul general Tiberiu Nitu a declarat, sambata, in fata clubului Colectiv, ca ancheta este pentru omor calificat, pentru care "pedeapsa este foarte mare".Tiberiu Nitu a mai spus ca vor fi alocate toate resursele necesare si a transmis condoleante familiilor victimelor.Intr-o declaratie ulterioara facuta tot la fata locului, Nitu a spus ca in club imaginea este "dezolanta, ca totul este carbonizat, negru si plin de funingine", adaugand insa ca procurorii Parchetului instantei supreme, care au preluat ancheta in acest caz, sunt pregatiti sa ridice toate probele necesare din interiorul localului.Specialistii de la Institutul National de Cercetare - Dezvoltare pentru Securitate Miniera si Protectie Antiexploziva (INCD-INSEMEX) Petrosani investigheaza, alaturi de reprezentantii altor institutii, cauzele care au dus la izbucnirea incendiului de la Club Colectiv.Directorul INSEMEX George Gaman a apreciat ca analiza probelor, care va fi facuta la Petrosani, va dura circa doua saptamani."Colegii de la Criminalistica vor ridica probele pe care le-am indicat si pe care ni le vor trimite la Petrosani dupa ce vor finaliza constatarea la fata locului. Am gasit un extinctor folosit, s-a inteles gresit, si doua nefolosite. In ceea ce priveste materialele ignifuge folosite in interior, vom cerceta la Petrosani si vom face teste si pe materiale similare, sa vedem viteza de ardere, gaze degajate. In functie de cand vom primi probele, ca sa facem ceva de acuratete, cred ca vom prezenta concluzii in circa doua saptamani, pentru ca nu vrem sa ne hazardam in ipoteze", a spus Gaman.Potrivit acestuia, echipa de specialisti de la INSEMEX pe care a condus-o la Bucuresti si-a incheiat activitatea si a plecat inapoi spre Petrosani.Ultimul bilant al incendiului de vineri seara din Club Colectiv arata 27 de persoane decedate si alte 146 de persoane internate la acest moment la spitalele din Capitala. Vineri seara, clubul Colectiv gazduia un concert al trupei Goodbye to Gravity, pentru lansarea unui nou album - "Mantras of war". Printre cele 27 de persoane decedate se afla si doi dintre membrii trupei, si anume chitaristul Vlad Telea si chitaristul Mihai Alexandru.Martori aflati in club au declarat pentru Mediafax ca incendiul a fost provocat de artificiile din timpul spectacolului, buretele fonic de pe un stalp al cladirii aprinzandu-se, iar ulterior focul s-a propagat la tavan. Bucati din plafon, care era capitonat si el cu burete fonic, s-au desprins si au cazut peste oameni.Potrivit celor aflati la spectacol, un agent de paza a luat un stingator de incendii, insa nu a apucat sa intervina inainte ca focul sa ajunga la tavan si sa se extinda cu repeziciune. In momentul cand tavanul a luat foc, cele aproximativ 250-300 de persoane din club au fost cuprinse de panica si s-au imbulzit spre iesire, creandu-se busculada, deoarece doar una dintre usile de la intrare s-a deschis de la declansarea incendiului.Ulterior, si cea de-a doua usa a fost deschisa, lumea a navalit afara, dar deja erau pe podea multe persoane care aveau arsuri sau se aflau in stop cardio-respirator. Martorii au mai relatat ca un fum greu, innecacios, se adunase in club, acesta "iesind in valuri" pe usa de la intrare.Reprezentantul firmei care a facut antifonarea in Clubul Colectiv spune ca patronii localului au refuzat sa cumpere material ignifug pentru ca era "prea scump", el sustinand ca o astfel de lucrare se face in mod normal "pe baza unui proiect intocmit de pompieri, de arhitect", care insa nu a existat.El a precizat ca tot tavanul a fost acoperit cu acel tip de material, care este rezistent doar la caldura, nu si la foc."Ulterior, au pus ei, nu stiu de unde, pe stalpi (n.r. - acelasi material ca pe tavan). Am vazut niste piramidal. Este ignifugat grad F, adica poate sa stea la caldura - motoare, calorifere -, nu sa ii dai foc. Si cui ii dai varianta RF, aia ignifugata, este prea scumpa", a mai spus el, precizand ca materialul ignifug este mai scump cam cu 35%.