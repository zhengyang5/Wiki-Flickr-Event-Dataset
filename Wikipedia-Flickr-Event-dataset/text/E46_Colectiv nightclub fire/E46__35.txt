De asemenea, Primăria Sectorului 4 mai precizează că acest certificat constatator reprezenta asumarea de către solicitant a responsabilităţilor „privitoare la legalitatea desfăşurării activităţilor declarate, iar dosarul de autorizare depus la Primăria Sector 4 pe data de 6.11.2014, întrunea toate condiţiile impuse de legislaţia în vigoare”.

Primăria atrage atenţia asupra faptului că, în urma unor verificări, Clubul Colectiv a fost sancţionat contravenţional, pe 21 octombrie, pentru că personalul angajat nu avea calificarea necesară pentru alimentaţia publică.

UPDATE 13.43 a transmis, duminică, condoleanţe familiilor îndoliate şi a cerut ca „în acest momente să lăsăm orice răutate deoparte în aceste momente şi să avem respect pentru victimele şi rudele victimele în urma incendiului de aseară”. Premierul României Victor Ponta a transmis, duminică, condoleanţe familiilor îndoliate şi a cerut ca „în acest momente să lăsăm orice răutate deoparte în aceste momente şi să avem respect pentru victimele şi rudele victimele în urma incendiului de aseară”.

„Vă rog ca în acest momente să lăsăm orice răutate deoparte în aceste momente şi să avem respect pentru victimele şi rudele victimele în urma incendiului de aseară. Am fost informat de vicepremierul Gabriel Oprea şi de Ministrul Sănătăţii, Nicolae Bănicioiu, precum şi de de secretarul de stat în MAI Raed Arafat de ceea ce s-a întâmplat aseară. Înţeleg că intervenţia ambulanţelor a avut loc la 11 minute după apelul efectuat. Aş vrea să mulţumesc tuturor medicilor şi echipajelor de intervenţie, paramedicilor, voluntarilor pentru mobilizarea foarte bună. Vreau să menţionez că, din punct de vedere al asigurării medicale pentru victime, totul este pus la punct. (...) Vreau să prezint în numele Guvernului acelaşi mesaj de solidaritate şi pentru victimele străine. Suntem în contact permanent cu reprezenţii ţărilor respective pentru orice informaţii au nevoie”, a spus Ponta.

UPDATE 13.35 Printre cele 27 de persoane care au murit în urma incendiului se numără şi un adolescent de 15 ani, potrivit directorului Institutului de Medicină Legală „Mina Miniovici”, Dan Dermengiu, arată Mediafax.

Acesta a precizat că majoritatea persoanelor decedate aduse vineri noapte la Institutul de Medicină Legală „Mina Miniovici” erau neidentificate, iar până sâmbătă la orele prânzului fuseseră identificate 18 din cele 27 de victime. Dermengiu a mai spus că medicii legişti ar urma să finalizeze sâmbătă seară procedura de identificare a celor 27 de persoane decedate în incendiul din club, astfel încât duminică să poată fi făcute autopsiile. „La Institutul Naţional de Medicină Legală (INML) «Mina Minovici» sunt 27 de cadavre, mare majoritate fără acte de identitate. Identificarea acestora este destul de anevoioasă, ea este făcută de un poliţist, împreună cu un medic legist. Identificarea presupune, printre altele, recunoaşterea de către familie, rude, prieteni”, a mai spus Dermengiu.

UPDATE 13.25 Medicii de la Centrul de Transfuzii Sanguine Bucureşti precizează că au depăşit deja capacitatea de stocare, astfel că oamenii sunt direcţionaţi către alte spitale sau sunt sfătuiţi să vină într-o altă zi.

La Centrul de transfuzii s-au prezentat deja 600 de persoane pentru a dona sânge, în condiţiile în care într-o zi normală numărul donatorilor este în jur de 200.

UPDATE 12.20 Procurorul general al României a anunţat, sâmbătă, că în acest caz se fac cercetări pentru omor calificat şi distrugere calificată.

UPDATE 13.05 Primarul Sectorului 4, Cristian Popescu Piedone, spune că nu are ce să-şi reproşeze şi că din punctul de vedere al primăriei Clubul Colectiv a funcţionat legal.

UPDATE 12.46 Şase dintre cei 24 de pacienţi internaţi la Spitalul Universitar din Bucureşti sunt în stare foarte gravă, a declarat managerul unităţii medicale, Cătălin Cârstoiu, care a precizat că o singură persoană are o evoluţie bună şi a fost detubată, însă a rămas în continuare la terapie intensivă.

UPDATE 12.30 Zece dintre răniţii în incendiul din Clubul Colectiv, aflaţi la Spitalul de Arşi, sunt în stare gravă, cu arsuri pe corp, dar şi de „extremitate cefalică şi dezvoltare de arsuri de căi aeriene“, prognosticul în cazul lor fiind foarte rezervat în condiţiile în care evoluţia se va vedea în zilele următoare, scrie Mediafax

UPDATE 12.05 Potrivit primelor date, Potrivit primelor date, Clubul Colectiv nu deţinea autorizaţii de la pompieri/Inspectoratul pentru Situaţii de Urgenţă şi avea probleme cu actele angajaţilor.

UPDATE 12.00 Majestatea Sa, Regele Mihai I al României a transmis un mesaj de susţinere pentru victimele incendiului din Clubul Colectiv şi pentru familiile îndoliate, precizând că se roagă pentru toţi cei implicaţi în tragicul eveniment.

UPDATE 11.40 Preşedintele Klaus Iohannis, care a ajuns, sâmbătă, la Spitalul Floreasca, unde sunt internate o parte din victimele din Club Colectiv, s-a declarat revoltat că s-a putut întâmpla aşa ceva în mijlocul Bucureştiului, spunând că are indicii că tragedia s-a produs din cauza ignorării legilor.

UPDATE 11.22 Serviciul Român de Informaţii (SRI) anunţă că în Spitalul Clinic de Urgenţă Prof. dr. Agrippa Ionescu au fost internate şapte persoane, dintre care patru cu răni foarte grave şi trei intoxicate cu fum. Printre cele şapte persoane, se numără doi spanioli, un italian şi un german.

Cum au intervenit autorităţile după incendiul din clubul Colectiv din Bucureşti

Un incendiu a izbucnit vineri, 30 octombrie, în jurul orei 22.30, după ce buretele fonoizolant al clubului Colectiv din Bucureşti a luat foc ca urmare a aprinderii unor artificii.

Secretarul de stat în Ministerul de Interne a precizat, sâmbătă, că primul apel la numărul unic de urgenţă 112 a fost făcut la ora 22.36, iar la ora 22.46 au ajuns la faţa locului primele echipaje medicale de intervenţie.

Imediat după producerea incendiului a fost declanşat planul roşu, la faţa locului intervenind peste 500 de forţe - pompieri, jandarmi, poliţişti şi echipaje medicale.

Echipajele de intervenţie au acţionat cu 75 de autospeciale ale ISU Bucureşti – Ilfov, dintre care 11 cu apă şi spumă, 3 de descarcerare, 3 pentru transport victime multiple, 2 spitale mobile, 2 autoscări, precum şi 57 de autospeciale SMURD şi ambulanţe. Acestora li s-au adăugat maşinile poliţiei şi jandarmeriei care au asigurat fluidizarea traficului pentru deplasarea ambulanţelor.

„Au fost transportate la spitale 88 de persoane, dintre care o parte erau în stare foarte gravă. La spitale au ajuns şi persoane care s-au deplasat cu alte mijloace de transport. Ni s-au pus la dispoziţie locuri la Spitalul SRI, la Spitalul Militar, astfel că în Colţea nu a mai rămas niciun pacient dintre cei şapte care erau în stare mai gravă. De la Floreasca am transferat 17 pacienţi din cei 56 care erau acolo. În toate spitalele au rămas 146 de persoane dintre cele 184 de persoane. Marea presiune e pe spitale, pe partea de tratament, în secţiile de terapie intensivă. În această misiune au acţionat peste 500 de forţe - pompieri, jandarmi, poliţişti şi echipaje medicale”, a spus sâmbătă Raed Arafat.

Incendiu în Club Colectiv Bucureşti: „Nu ştiu cum au funcţionat aşa până acum“ Jurnaliştii „Adevărul“ au stat de vorbă cu reprezentanţii firmei Luxory Media SRL, firmă care s-a ocupat de tratamentul acustic al tavanului din Club Colectiv, în anul 2013. La tratarea tavanului s-a folosit un burete absorbant cu o grosime de 30 de milimetri, lipit cu adeziv acustic, peste care s-a montat un tavan de lemn calculat pentru întârzierile de sunet. Nu s-a făcut şi ignifugarea tavanului, adică protejarea împotriva focului. „Le-am oferit mai multe variante, dar fiecare alege varianta mai ieftină. A existat o discuţie cu cei doi asociaţi, pe atunci erau doi, nu ştiu câţi sunt acum. Dacă ar fi fost varianta cu ignifugare, aceasta ar fi fost cu 35-40 % mai scumpă. Nu ştiu cum au funcţionat aşa până acum, când deschizi un club trebuie să ai aviz de la pompieri. Noi am ofertat, e un client, a vrut un produs“, a explicat Ştefan Şuto, administrator al firmei.

Repartizarea răniţilor de la Clubul Colectiv pe spitale

Spitalul Floreasca : 57 de persoane internate iniţial, au rămas 14 în spital, 17 au fost transferate la alte spitale. 27 de pacienţi au fost externaţi.

: 57 de persoane internate iniţial, au rămas 14 în spital, 17 au fost transferate la alte spitale. 27 de pacienţi au fost externaţi. Spitalul Universitar : 25 de persoane internate iniţial, sunt în continuare internate 24 de persoane, în timp ce o persoană a murit.

: 25 de persoane internate iniţial, sunt în continuare internate 24 de persoane, în timp ce o persoană a murit. Spitalul de Arşi : 29 de persoane internate iniţial, din care doi au fost transferaţi la domiciliu, astfel că au rămas în spital 27 de persoane.

: 29 de persoane internate iniţial, din care doi au fost transferaţi la domiciliu, astfel că au rămas în spital 27 de persoane. Spitalul Elias : S-au prezentat 4 persoane, în prezent fiind însă internaţi 16, ca urmare a transferurilor.

: S-au prezentat 4 persoane, în prezent fiind însă internaţi 16, ca urmare a transferurilor. Spitalul Pantelimon : S-au prezentat 7 persoane, însă au mai rămas internaţi 4.

: S-au prezentat 7 persoane, însă au mai rămas internaţi 4. Spitalul Militar : Au fost internate 15 persoane, însă au mai rămas în spital doar 12.

: Au fost internate 15 persoane, însă au mai rămas în spital doar 12. Spitalul Colţea : Iniţial au fost internate 8 persoane, din care o persoană a fost externată, în timp ce alţi 7 au fost transferaţi la alte spitale din cauzei lipsei de echipament specializate.

: Iniţial au fost internate 8 persoane, din care o persoană a fost externată, în timp ce alţi 7 au fost transferaţi la alte spitale din cauzei lipsei de echipament specializate. Spitalul Budimex : Iniţial au fost internate două persoane, iar în prezent sunt 2 persoane internate, iar o persoană a fost externată.

: Iniţial au fost internate două persoane, iar în prezent sunt 2 persoane internate, iar o persoană a fost externată. Spitalul SRI : Sunt 4 persoane internate, ca urmare a transferurilor.

: Sunt 4 persoane internate, ca urmare a transferurilor. Spitalul MAI: Trei persoane sunt internate ca urmare a transferurilor între spitale.

Printre cei 27 de tineri declaraţi decedaţi în urma incendiului din Club Colectiv se numără şi Vlad Ţelea , chitaristul trupei Goodbye to Gravity, care îşi lansa albumul în seara fatidică. Zeci de mesaje de condoleanţe au fost postate pe pagina sa de Facebook. Pe de altă parte, basistul si vocalistul trupei Goodbye to Gravity se află la Spitalul Floreasca, fiind printre cei răniţi în incendiul din clubul Colectiv, potrivit stirileprotv.ro . Printre supravieţuitorii incendiului puternic izbucnit vineri seara în Clubul Colectiv din Bucureşti se numără şi arădeanul Andrei Găluţ, solistul trupei Goodbye To Gravity, care îşi lansa albumul „Mantras of War“. Tânărul este în stare gravă la spitalul Elias în prezent, cu arsuri pe 45 la sută din suprafaţa corpului. Sorin Antohi, lider al unei formaţii rock din Bacău şi prieten apropiat al membrilor trupei, a declarat că alţi doi prieteni, Mihai Grecea şi Costin Dumitrache, filmau evenimentul , iar în prezent se află la spital, primul având mâinile arse, iar cel de-al doilea cu arsuri pe 50% din suprafaţa corpului. Şi Adrian Despot, solistul trupei Viţa de Vie, se afla în clubul Colectiv în momentul în care a izbucnit incendiul de vineri seară, însă artistul se află în afara oricărui pericol. De asemenea, la concertul din clubul Colectiv era prezentă şi fotoreporterul Teodora Maftei (32 de ani), editor de imagine al postului Pro TV. În prezent, tânăra este internată la secţia de terapie intensivă a Spitalului Griviţa, potrivit mai multor mesaje publicate pe Facebook de către apropiaţii acesteia. Este intubată, are arsuri, dar starea ei este stabilă. Potrivit site-ului perfecte.ro, Teodora Maftei a suferit, în trecut, şapte operaţii, dintre care trei pe creier, din cauza sindromului „chist arahnoidian de fosa posterioara“, adică o acumulare de lichid aflată pe creierul mic, înspre ceafă.

Acţionarul principal al firmei care deţine Clubul Colectiv din Capitală este Alin Anastasescu, acesta fiind audiat sâmbătă de procurorii bucureşteni. Alin Anastescu mai are doi asociaţi, iar potrivit paginii sale de Facebook el este managing partner şi co-fondator al clubului, iar pe contul Linkedin Alin Anastasescu precizează este absolvent al Facultăţii de Arte.

Din mai 2013, el este co-fondator şi managing partner la Clubul Colectiv, iar din ianuarie 2011 este şi producător la Cevadevis.ro., unde a realizat matriale de publicitate pentru branduri cunoscute şi a mai organizat evenimente la firma Sasquatch pentru brandul Mountain Dew. Anastasescu (foto jos) a mai lucrat pentru compania Emagic Entertainment/Danube Event Services la organizarea unor concerte pe care renumite trupe internaţionale le-au susţinut în România.

Încă de la primele ore ale dimineţii, bucureştenii au venit în număr mare la sediul Centrului de Transfuzii Sanguine Bucureşti, pentru a dona sânge. Autorităţile au anunţat că necesarul de sânge este acoperit şi pentru ziua de sâmbătă şi că vor valida sângele recoltat astăzi în regim de urgenţă.

„Donatorii au venit încă de azi noapte de la ora 1.30. Apreciem solidaritatea bucureştenilor, îi rugăm să redistribuim efortul spre zilele următoare. Vom prelua donatori, apelul nostru era acela să nu fie coadă. Am văzut că s-au mobilizat tineri inclusiv pe reţelele de socializare. În momentul de faţă, e acoperită şi ziua de azi şi mâine. Avem 200 de unităţi de sânge pe stoc, validăm în regim de urgenţă ce primit astăzi. În caz de nevoie, apelăm la centrele limitrofe. Şi cei din Poliţia Locală vor veni să doneze sânge, la fel şi studenţii”, a declarat Doina Goşa, directorul CTS Bucureşti.

Doritorii vor putea dona sânge şi la Spitalul Floreasca, respectiv la Spitalul Universitar.

Dosar deschis penal pentru ucidere din culpă, preluat de Parchetul General

Iniţial, Parchetul Capitalei a deschis un dosar penal pentru ucidere din culpă, însă cazul a fost preluat de, sâmbătă, de procurorii Parchetului General.

„Considerentele care au stat la baza preluării au vizat caracterul complex al cauzei determinat de împrejurările în care s-a produs incendiul, de urmările grave ale acestuia şi constatând că pentru finalizarea urmăririi penale este necesar a se efectua o multitudine de acte de urmărire penală cu implicarea unor structuri centrale ale altor autorităţi, fiind necesară şi alocarea de resurse logistice suplimentare”, potrivit unui comunicat emis de Parchetul General.

Astfel, o echipă de procurori ai Secţiei de urmărire penală şi criminalistică – Biroul de criminalistică participă, împreună cu efective de poliţişti la cercetarea la faţa locului.

„Din primele verificări şi acte efectuate a rezultat că, în seara zilei de 30 octombrie 2015, în timpul desfăşurării unui concert de muzică rock, s-a produs un incendiu într-un imobil din strada Tăbăcarilor nr. 7, Sectorul 4, având ca urmare decesul mai multor persoane şi vătămarea corporală a altora”, conform sursei citate.

Unul dintre tinerii care au fost prezenţi în Clubul Colectiv în momentul producerii tragediei, Mihai Bărbuncă, a declarat pentru „Adevărul“: „La 30-40 de minute după ce a început concertul, au fost nişte artificii. Pe unul dintre pilonii din faţa scenei era ceva din material textil, nu stiu exact ce. A ajuns la tavan, iar tavanul a luat foc. Ne-am îngrămădit toţi spre ieşire, cei care cădeau erau călcaţi în picioare“.

Un alt tânăr, care se afla în incinta clubului atunci când a izbucnit incendiul, spune că a scăpat ca prin urechile acului. „Am avut noroc că nu eram lângă scenă că nu scăpam cu viaţă. Aveam un prieten în spate, ultima oară când l-am văzut îi ardeau părul şi haina de pe el. Nu ştiu ce e cu el”, spune supravieţuitorul.

Un alt martor al tragediei a relatat şi el momentul cumplit, explicând panica ce a pus stăpânire pe mulţime: „După vreo jumătate de oră au dat cu nişte artificii şi au sărit scântei pe un buret care era pus pe un stâlp. A luat foc şi toată lumea s-a îmbulzit spre ieşire, dar atunci au început să se calce în picioare, să cadă. A fost cumplit, era o nebunie, toată lumea ţipa, se împingea, alerga", a povestit un martor, pentru Adevărul.

O altă persoană aflată la concert a relatat momentul începerii incendiului pentru Digi24: „S-au aprins nişte lumânări din acelea de tort, ca de nuntă, de ard. Au aprins niste lumânări ca de tort, două pe o parte, două pe alta. Două s-au stins normal, celelalte două din partea dinspre spre scenă au aprins tavanul. A coborât focul pe stâlp, atunci oamenii au ieşit în panică, ne-am grăbit către ieşire, după care s-a întâmplat o vâlvătaie enormă, a ars tot tavanul. Am simţit o căldură năprasnică, m-am ferit, am avut noroc că am avut o sticlă de bere în mână, am vărsat-o pe mine şi în acest fel, iată-mă, trăiesc. (Ultimele imagini pe care mi le amintesc sunt, n.r.) căţărându-mă pe oameni şi încercând să ies afară”.

Revolta unui tânăr pe care l-a ocolit moartea: Cei care mergeau în Colectiv nu sunt boschetari care trăiau de pe o zi pe alta

lex Teodorescu, un tânăr de 22 de ani care a fost în noaptea de vineri spre sâmbătă în clubul Colectiv, la o lansare de album a unei trupe apreciate în muzica underground românească, Goodbye to Gravity, a povestit momentele de coşmar prin care a trecut noaptea trecută, cand a avut loc un incendiu în Clubul Colectiv: „Scriu asta pentru că nu pot dormi, pentru că în noaptea asta am simţit că trăiesc o invazie de oameni arşi din cap până în picioare, fără păr rămas pe cap, cerând ajutor şi apă. Oameni plângând în hohote şi strigând «Unde e Alina, unde a rămas Alina?». Aud şi acum în timpan oameni care strigau «Unde p.. mea sunt pompierii, au trecut 15 minute de când am dat telefon» Văd mame plângând şi oameni băgaţi în saci de către alţi oameni cu vestă fosforescentă. Văd cum după ani de zile mă închin şi îi mulţumesc lui Dumnezeu că sunt întreg, iar la fiecare final de discuţie pe care o am cu cineva zic «Doamne fereşte». Dacă m-ar întreba cineva cum arată Apocalipsa, aş zice că arată exact că această noapte... şi plâng... şi-mi doresc doar să ştiu că toţi am supravieţuit şi că peste 3 luni ne vom întâlni toţi aceeaşi 400 care am fost în noaptea asta acolo şi vom ciocni din nou beri în Colectiv râzând şi aducându-ne aminte despre o lansare de album.

Concertul/petrecerea tematică a avut loc în clubul Colectiv, ce activa în incinta fostei fabrici „Pionierul”, de pe strada Tăbăcarilor, în vecinătatea Maternităţii Bucur. Clubul era, în fapt, o hală reamenajată în sală de concerte, şi era deschis doar în nopţile de joi până duminică seară.

Clubul era cunoscut pentru organizarea de evenimente, în general concerte de rock, metal, electro şi hip-hop, cu artişti locali, naţionali şi internaţionali. Acesta era preferat de mulţi artişti români pentru lansarea de materiale/piese noi, printre cei care l-au folosit drept loc de concert numărându-se trupele Coma, Şuie Paparude sau Silent Strike şi artiştii de hip-hop Chimie, Cedry2k sau Golan.

Incendiu Club Colectiv. Capacitate de 500 de persoane, o singură intrare

Clubul avea o capacitate maximă aproximată la 500 de persoane, însă dispune de o singură intrare pentru public, destul de îngustă. Acesta se află ascuns în incinta fostului complex de fabrici din zonă. Următorul eveniment era programat chiar pentru seara următoare tragediei, şi ar fi fost o altă lansare de album: „Cedry2K – România Furată”.

În general, accesul la astfel de evenimente se făcea pe bază de bilet, însă clubul lăsa accesul liber la anumite evenimente. O astfel de decizie a fost luată vineri seara, iar petrecerea tematică dublată de lansarea de album a trupei Goodbye to Gravity a atras multe persoane – supravieţuitorii tragediei au declarat că în club se aflau aproximativ 500-600 de persoane la momentul întâmplării tragediei – ceea ce ar însemna faptul că urma

Pe pagina evenimentului de pe Facebook, clubul a postat următoarele informaţii: „Concertul va beneficia de un show de lumini customizat, precum şi de efecte pirotehnice şi decoruri special create pentru a reda atmosfera SF a artwork-ului. Nu vor lipsi invitaţi speciali, un after-party de Halloween marca GTG şi multe alte surprize! ”

Nu este cunoscut exact ce aveau organizatorii în plan pentru „efectele pirotehnice” anunţate. Pe pagina evenimentului de pe Facebook au confirmat participarea 584 de persoane, însă nu se ştie exact câte din acestea au şi participat la eveniment în fapt, iar acest număr nu este destul de sugestiv pentru a oferi o estimare.

Goodbye to Gravity este una dintre cele mai cunoscute trupe româneşti ce abordează genul heavy metal, iar în seara tragediei îşi lansa al doilea album, numit „Mantras of War” - succesorul unui album omonim cu numele trupei lansat în 2012. Albumul a fost lansat sub egida casei de discuri „Universal Music”.

Solistul formaţiei este Andrei Găluţ – cunoscut publicului din România drept câştigătorul ediţiei din 2008 a emisiunii-concurs „Megastar”, de pe Prima TV. Ceilalţi membri ai trupei formate în 2011 sunt, după cum urmează: Alex Pascu – chitară bass, Vlad Telea – chitară, Mihai Alexandru – chitară, Bogdan Lavinius – tobe.

Conform informaţiilor postate de rude şi cunoştinţe pe conturile lor de Facebook, Andrei Găluţ şi Alex Pascu au fost răniţi în incendiul din clubul Colectiv şi se află la spital. Trupa nu a oferit un comunicat până în momentul de faţă.

Ambasadorul Marii Britanii la Bucureşti, Paul Brummell , se declară consternat de tragedia din Clubul Colectiv, spunând că este şocat de vestea tragediei din centrul Capitalei şi spune că este alături de familiile afectate. "Sunt consternat de vestea tragicului incendiu din Clubul Colectiv din Bucureşti. Gândurile mele se îndreaptă către toţi cei afectaţi", a scris ambasadorul Marii Britanii.

Tragedia de la clubul Colectiv din Capitală a avut un ecou imediat în presa internaţională. Principala publicaţie care a oferit ştirea a fost BBC News: Cel puţin 25 de persoane au murit într-o explozie şi un incendiu la un club de noapte din capitala românească Bucureşti, conform oficialilor guvernamentali. Reportajele din presa românească spun că efecte pirotehnice din interiorul clubului ar fi putut cauza tragedia”.

Ştirea despre tragedie a apărut şi pe crawl la postul TV BBC World News, acolo unde a intrat în direct şi secretarul de stat în MAI, Raed Arafat

Reuters citează un martor al tragediei care „a scăpat (din club) în picioarele goale” şi a declarat că o busculadă s-a produs la ieşirea din club.

Varianta online a „Deutsche Welle” a citat declaraţia ministrului de interne Gabriel Oprea, la postul de televiziune Antena 3, conform căreia numărul persoanelor decedate este de 25.