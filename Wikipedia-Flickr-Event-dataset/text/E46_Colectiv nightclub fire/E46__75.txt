"Facem tot ce putem sa ii tinem in viata si sa treaca de etapele acestea groaznice". In acest vartej teribil de anunturi neinduratoare, medicii se agata de fiecare secunda.

Admit insa ca 35 de raniti sunt in stare grava si critica, iar dintre acestia doar 10 sunt deocamdata transportabili si pot suporta un zbor catre clinici din Anglia, Norvegia si Finlanda.

La mai bine de o saptamana de la tragedie, tinerii care au fost in Colectiv si n-au suferit arsuri severe sunt rugati, daca se simt rau, sa se prezinte de urgenta la spital. Specialistii au ajuns la concluzia ca mixtura de substante chimice inhalate le poate cauza tardiv probleme pulmonare.

Desfasurarea evenimentelor de duminica :

UPDATE 22:45 Aeronava NATO a plecat cu primii pacienti spre Marea Britanie.

UPDATE 21:15 Arafat: Un numar de zece pacienti vor fi transferati cu avionul de tip C17 al NATO

"Sunt doi pacienti care nu vor mai fi transferati, nu sunt stabili pentru transfer. Erau in total 12 pacienti, care trebuiau sa fie transportati. In cazul a doi pacienti, li s-a deteriorat starea. Vor pleca 10 pacienti", a afirmat Arafat, la Realitatea TV, citata de Agerpres.

Potrivit acestuia, avionul are un pilot american, cu un echipaj mixt din Suedia, Norvegia, Ungaria, in timp ce echipa SMURD este din Targu Mures.

"Echipajul medical este asigurat de SMURD Mures si Cluj. Am pastrat colegii de la Bucuresti pentru misiunile viitoare care se vor executa, daca va fi cazul. Nu mai plecam in Finlanda. Se va pleca acum catre Marea Britanie. Pacientul care era stabilit sa ajunga in Finlanda va fi luat in Marea Britanie si un alt pacient in Norvegia. Echipajul se va odihni acolo si se va intoarce la Bucuresti maine. Aeronava Spartan era gandita pentru Budapesta. La Budapesta nu mai putem trimite pacienti grav la acest moment. Acolo este amanat, este in stand by. Pentru Londra, de ieri s-a intrat in discutie de a merge cu un Hercules, dar care facea cel putin sase ore pana in Londra. MApN s-a folosit de anumite ore care le are in fiecare an la un grup de transport al NATO. Acest avion face parte din acest grup. Am folosit orele noastre ca sa vina avionul si sa transporte pacientii in Anglia, cat mai repede, si in Norvegia", a explicat secretarul de stat in MAI.

Arafat a afirmat ca misiunile vor continua si in zilele urmatoare, dar nu cu avionul C17, decat daca este o distanta foarte mare.

"Vor continua cu aviatia noastra, dar pentru pacientii pe care ii putem sa ii transportam si pe care este necesar sa ii transportam. Cu aceste avion, am redus timpul pentru misiune, adica vor fi trei ore pana in Marea Britanie fata de sase ore. Colegii care vin din Germania si Franta vor face evaluarea maine si vor decide daca mai sunt pacienti care pot fi preluati ca sa descongestionam spitalele noastre, dar asta depinde de decizia lor maine", a spus Raed Arafat.

UPDATE 19:20 Avionul NATO C-17 a aterizat pe aeroportul Henri Coanda si va prelua 10 pacienti. Autoritatile romane au apelat la acest avion special, care poate scurta drumul pana in Anglia cu jumatate.

Este practic o sectie de terapie intensiva aeriana in care pot fi ingrijti similtan 36 de raniti pe targi. Aparatul este folosit pentru evacuarea ranitilor din teatrele de razboi. Altfel, intr-un Globmaster pot incapea 3 elicoptere, 3 tancuri, masini dar si 144 de pasageri sau 100 de militari echipati integral.

Acest avion strategic va transporta 10 ranti din Colectiv catre clinici din Anglia, Norvegia si Finalnda.

UPDATE 18:05 Tobosarul Bogdan Lavinius a murit in camera de garda a Spitalului de Arsi din Bucuresti. Mai multe detalii gasiti aici.

UPDATE 17:50 Aeronava care il transporta pe Bogdan Lavinius, tobosarul formatiei, in Elvetia s-a intors din tara, dupa ce starea acestuia s-a agravat.

Potrivit unor surse Stirile ProTV, Bogdan Lavinius a facut atac de cord si urmeaza sa fie dus de urgenta la spital.

UPDATE 17:00 O aeronava a Inspectoratului General de Aviatie a plecat cu un pacient catre Elvetia

"La solicitarea Departamentului pentru Situatii de Urgenta al Ministerului Afacerilor Interne, o aeronava tip Cessna Citation a Inspectoratului General de Aviatie, special dotata medical pentru transportul aerian al victimelor, a plecat duminica, in jurul orei 16,20, catre Zurich, Elvetia, intr-o misiune umanitara de urgenta, pentru transferul unui pacient ranit in incendiul de la clubul "Colectiv"", a precizat MAI intr-un comunicat remis presei.

Pacientul, care pana in prezent a fost internat la Spitalul Clinic de Urgenta Chirurgie Plastica Reparatorie si Arsuri Bucuresti, va fi asistat pe timpul zborului de o echipa mixta de cadre medicale organizata de SMURD.

UPDATE 16:15 Banicioiu: Numarul pacientilor in stare critica si grava depaseste 30

"In continuare sunt pacienti critici, in continuare sunt pacienti in stare grava internati in Romania, numarul acestora depaseste 30. O parte dintre ei vor fi transferati in seara aceasta. Toti ceilalti raman in ingrijire medicala in Romania, trebuie sa aveti incredere in medicii romani", a spus ministrul la un post de televiziune, citat de Agerpres.

El a afirmat ca numarul celor care vor fi transferati va fi comunicat in momentul in care pleaca spre aeroport, precizand ca selectia pacientilor este facuta de echipele straine.

UPDATE 14:30 21 de raniti, transferati duminica in spitale din Europa

Au ajuns intr-un prag critic in care, desi le-au fost facute cu succes transplanturi de piele, este posibil sa apara complicati respiratorii, hepatice, renale sau cardiace.

In spitalele noastre, mai sunt in prezent 94 de raniti. 21 dintre acestia in stare grava, restul in stare stabila. Doua aeronave de tip Spartan ale armatei au fost pregatite dimineata sa zboare catre Marea Britanie si Ungaria.

Prima cursa a fost insa amanata pentru ca o aeronava NATO mult mai performanta va sosi in tara sa preia pacientii. Astfel, transportul va dura doar 3 ore. Medicii anunta ca 10 oameni ar putea fi dusi in Anglia, Finlanda si Norvegia.

Potrivit informatiilor Stirilor ProTV, este vorba despre un avion Boeing C-17 Globemaster, un model de aeronava militara de transport folosit frecvent in misiuni de salvare. Aviatia britanica foloseste la ora actuala C-17 ca spital aerian, pentru evacuarea si transportul ranitilor din Afganistan, dar si din alte teatre de conflict sau de la locul unor atacuri teroriste cum a fost cel din Tunisia din vara aceasta.

UPDATE 13:45 Doi pacienti de la Spitalul de Arsi, trimisi in Elvetia si Finlanda

Pentru cei doi pacienti intubati de la Spitalul de Arsi se fac demersuri pentru ca unul sa plece in Elvetia iar altul in Finlanda, au precizat reprezentantii spitalului. In cazul a alti doi raniti care sunt stabili si nu prezinta un pericol iminent, familia nu a fost de acord sa plece in strainatate, desi autoritatile au recomandat aceasta varianta. Afara de acestia, alti doi raniti de la Spitalul de Arsi au fost trimisi deja la spitale din afara tarii.

UPDATE ora 10:00 Patru pacienti sunt in stare critica la Spitalul Bagdasar-Arseni

Andrei Carandino, medic chirurgie plastica Bagdasar-Arseni, a declarat la ora 10:00 „Practic, se face tot ce e posibil ca cei care sunt sub ingrijirea noastra sa primeasca tot ce e mai bun de la noi. Pacientii care sunt la chirurgie plastica au o evolutie buna, speram ca intr-un viitor cat mai apropiat sa mearga spre casa. Sunt internati in moment de fata 10 in terapie intensiva, 4 in stare critica, 4 in stare foarte grava, mai sunt 5 in sectia de chirurgie plastica.”

Reprezentantii spitalului au precizat ca “In momentul de fata situatie e sub control, avem toata logistica necesara”

Patru pacienti sunt in stare critica la Spitalul Bagdasar-Arseni, a mai declarat duminica medicul Adrian Carandino.

"Doi pacienti sunt pregatiti sa fie preluati de colegii nostri din Anglia. Sunt pe cale sa plece. Ei au fost pansati in continuare si astazi. Noi ne facem in continuare datoria ca si când ar ramâne la noi. Sunt in aceeasi stare", a afirmat medicul.

El a precizat ca intreg corpul medical al spitalului face totul pentru a tine in viata pacientii raniti in Colectiv.

"Facem tot ce putem sa ii tinem in viata si sa treaca de etapele acestea groaznice si sa ajungem sa ii si reparam ulterior", a spus Carandino.

Ranitii internati la Spitalul Grigore Alexandrescu sunt stabili

Toti cei sase pacienti internati la Spitalul Grigore Alexandrescu sunt stabili, a declarat duminica, pentru Agerpres, purtatorul de cuvant al institutiei, medicul Raluca Alexandru.

"Cinci pacienti cu arsuri şi un alt pacient, in sectia de toxicologie, venit la cinci zile dupa accident, care prezinta arsuri de cai aeriene. Sunt stabili. Nu mai avem niciunul intubat", a spus medicul.

Ea a amintit ca un alt pacient, aflat in starea cea mai grava, a fost transferat la o unitate medicala din Belgia.

Opt pacienti sunt in stare critica la Spitalul Floreasca

Opt pacienti raniti in club ''Colectiv'' sunt in stare critica internati la Spitalul de Urgenta Floreasca, a declarat, duminica, medicul primar Florenta Mihai.

"In momentul de fata, in Sectia de terapie intensiva se gasesc internati opt pacienti in stare critica iar pentru unul dintre ei se asteapta o ambulanta aeriana medicalizata pentru transferul in Israel", a afirmat medicul primar.

Mai multi raniti vor fi transportati in strainatate

Secretarul de stat Raed Arafat a declarat ca avionul care trebuia sa decoleze spre Marea Britanie la ora 10 dimineata a fost anulat, iar medicii asteapta sa acum sosirea unui avion mult mai performant, care poate efectua zborul spre Regatul Unit in doar 3 ore, fata de 6, cat ar fi durat cu aeronavele puse la dispozitia SMURD.

Iar la ora 12, un alt avion ar putea zbura spre Ungaria, insa deocamdata medicii evalueaza starea pacientilor, pentru a decide care sunt cei ce pot fi transferati.

Pacientii vor fi asistati pe timpul zborurilor de echipe medicale coordonate de SMURD si sprijinite de medici si personal de specialitate din M.Ap.N.

De asemenea, alti 4 raniti ar putea fi transferati duminica la spitale din Norvegia si Finlanda. Sunt de asemenea in pregatire transferuri in Franta, Anglia si Germania pentru inceputul saptamanii viitoare.

Ioan Lascar, seful sectiei de Chirurgie Plastica din cadrul Spitalului de Urgenta Floreasca, a spus ca starea celorlalti raniti este stabila duminica dimineata, toti fiind operati: "Riscul de deces il da arsura de cai respiratorii. Toti cei care au inhalat aerul fierbinte au inhalat si subtsantele toxice".

"Caracteristica acestor cazuri este inaltul grad de imprevizibilitate a evolutie. Nu stim cat de profund e afectat plamanul de substantele toxice. E greu de stabilit un prognostic de la o ora la alta", a mai spus seful sectiei de Chirurgie Plastica de la Floreasca. "Resursa umana a medicilor romani este epuizata", a mai adaugat el.