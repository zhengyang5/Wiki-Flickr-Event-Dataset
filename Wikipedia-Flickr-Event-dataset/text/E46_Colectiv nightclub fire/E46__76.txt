Muzicianul Andre Rieu a venit special la Bucureşti pentru a onora memoria victimelor incendiului din clubul Colectiv. Acesta a venit cu un avion privat, s-a recules timp de aproximativ 15 minute în faţa clubului, a depus un buchet de flori şi, printre lacrimi, a făcut două promisiuni: va dona bani pentru victimele din Colectiv şi va compune o melodie special pentru aceştia.

"Este foarte dificil. Viaţa este formată din amintiri, iar românii mi-au oferit atât de multe amintiri plăcute, în cele două săptămâni în care am fost aici. Când am auzit de ce s-a întâmplat, singurul gând a fost să vin aici şi să plâng alături de dumneavostră. Singurul lucru pe care pot sa vi-l ofer este muzica mea şi sper că asta vă va ajuta şi pe voi. Am făcut nişte DVD-uri cu concertele pe care le-am avut aici. Vreau să donez familiilor victimelor toţi banii pe care îi voi incasa. Sper să-i ajute. Promit că voi compune o melodie special pentru victime", a declarat, plângând, muzicianul Andre Rieu.