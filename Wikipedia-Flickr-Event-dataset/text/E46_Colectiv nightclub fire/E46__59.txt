25.000 de oameni au iesit marti in strada, cerand schimbarea clasei politice din Romania si demisiile lui Victor Ponta, Gabriel Oprea si Cristian Popescu Piedone.

La 4 zile de la tragedia din Colectiv, Romania nu doarme, refuza sa faca acest lucru. Mii de oameni au parcurs 11 kilometri prin Bucuresti, cerand demisiile lui Ponta, Oprea si Piedone. De la Revolutie nu a mai asistat Romania la astfel de scene.

Oamenii spun ca s-a umplut paharul si ca vor sa isi recapete demnitatea. De altfel, pe tot parcursul traseului, s-a strigat "vrem schimbare" si s-a spus ca trebuie sa se intample ceva in tara asta. Iar acesta este numai inceputul, se pare.

Citeste in acest articol:

-► Mii de oameni au ingenuncheat, in memoria victimelor din Colectiv

-► Se estimeaza ca sunt peste 25.000 de oameni in strada

-► In trei ore, s-au adunat in strada peste 15.000 de oameni. Ce scandeaza manifestantii

-► Reactia lui Klaus Iohannis la protestele de marti seara

-► "Peste tot militie, nicaieri Justitie". Protestatarii au ajuns in Piata Victoriei

Citeste si:

-► "Bunicii la razboi. Parintii la revolutie. Este randul nostru!". Mii de tineri au iesit in strada in toata tara

-► Reactia fostului sef ANPC dupa ce Ponta l-a gasit vinovat si l-a demis

-► Patronii clubului au fost arestati preventiv pentru 30 de zile

UPDATE 1:20 Manifestantii au ajuns la Colectiv si scandeaza "pentru eroi!". Marsul s-a stins. Pentru ziua de astazi.

UPDATE 01:05 Aproximativ 1.000 de oameni au ajuns la Unirii si au intrat in intersectie fara opozitia fortelor de ordine, relateaza HotNews.

UPDATE 00:30 10.000 de oameni au ramas in Piata Universitatii, scandand "Romania, Romania" si "Nu plecam acasa, mortii nu ne lasa". Toti spun ca gata, s-a umplut paharul, este timpul sa fie respectati si ca trebuie sa se faca dreptate pentru victimele din Colectiv.

UPDATE 23.55 Manifestantii s-au intors in Piata Universitatii, punctul de unde a pornit protestul in urma cu sase ore.

UPDATE 23:20 Oamenii au ajuns la Primaria Sectorului 4 si ii cer demisia lui Cristian Popescu Piedone. Pana in acest moment, manifestantii au parcurs nu mai putin de 8 kilometri, in 5 ore.

Este revolta Generatiei 2.0, iar alaturi de ea sunt si alte generatii. Oameni de 20-30 de ani sunt brat la brat cu persoane de 50-60 de ani sau chiar mai in etate. Cu totii s-au saturat sa inghita minciunile, coruptia, relele care an de an ne-au maciant si care au dus la dezastrul din Colectiv.

Sursa foto: Dan Mihai Balanescu

De la Primaria Sectorului 4, oamenii vor merge spre Universitate, iar de acolo spre clubul Colective.

Emilian Stroescu, 58 de ani: "Am si eu un copil, am simtit oarecum ca pe o obligatia sa particip. Astept sa se intample ceva ca dupa Revolutie, am acelasi sentiment ca atunci. Imi pare rau insa ca nu toata lumea iese in strada, desi au copii si nepoti.

Clasa politica actuala inseamna in acest moment MAFIA."

UPDATE 23.00 Iata o imagine de ansamblu graitoare a multimii care marsaluieste pe strazi.

Mandru ca sunt roman!Share sa ne vada o tara intreaga, asteptam cu interes si celelalte orase ale Romanie sa ni se alature :)Ora 20 Piata Victoriei Bucuresti,Foto: Dan Mihai Balanescu Posted by Dan Mihai Balanescu on Tuesday, 3 November 2015

UPDATE 22.40 Presedintele Klaus Iohannis a publicat un mesaj pe pagina sa de Facebook, in care saluta manifestarile din strada si atrage atentia ca astfel de evenimente nu pot fi ignorate de clasa politica.

Sunt impresionat de manifestările din această seară. Este o mișcare de stradă, care vine din dorința oamenilor de a le... Posted by Klaus Iohannis on Tuesday, 3 November 2015

UPDATE 22.35 S-au adunat in jur de 25.000 de mii de oameni pe strazile din Capitala. Proteste la care participa alte mii de oameni au loc in mai multe orase din tara.

Coloana se intinde de pe Calea Victoriei pana la Primaria Sectorului 4.

25.000 de oameni cer in aceste momente schimbarea sistemului politic ---> http://goo.gl/FLPVbO Posted by ProTV News on Tuesday, 3 November 2015

UPDATE 22:20 Si in fata Parlamentului manifestantii au ingenuncheat pret de cateva secunde, iar la final oamenii au aplaudat. Se scandeaza in continuare. Nici moartea tragica a politistului Bogdan Gigina nu a fost uitata: "Nu aveti coloana, decat oficiala", striga oamenii.

Cabral publica mai multe imagini de la protest pe blogul sau, cabral.ro.

UPDATE 21.50 Protestatarii vor ajunge in curand si in fata Parlamentului.

"Săriți cu toții și atrigați tare că România nu e de vânzare", se aplaudă intens #colectiv — Vlad Nastasiu (@vladnastasiu) November 3, 2015

UPDATE 21.45 O pancarta mare cu un vers al celor de la GoodBye to Gravity ilustreaza perfect crezul celor care au iesit sa protesteze cu miile: "Ziua in care ne vom da batuti este ziua in care vom muri"

Loud and clear. Beautiful together. Tonight there's no place on earth like Bucharest. #colectiv #ColectivClub pic.twitter.com/6FpFAwHnlM — Ramona Gabar (@RamonaGabar) November 3, 2015

UPDATE 21.30 Primii manifestanti au ajuns in fata Ministerului de Interne. Acelasi gest simbolic din Piata Victoriei, cand oamenii s-au asezat in genunchi, a fost repetat si aici.

UPDATE 21.20 Cam asa se aud 15.000 de oameni strigand la unison

15.000 de oameni protesteaza in Capitala! Posted by ProTV News on Tuesday, 3 November 2015

UPDATE 20:50 Miile de protestatari incep sa paraseasca Piata Victoriei si se indreapta spre sediul Ministerului Afacerilor Interne. In Piata, mai multi manifestanti au ingenuncheat pe caldaram, in memoria celor care si-au pierdut viata la Colectiv.

UPDATE 20.40 Dupa ce mii de oameni au criticat esecul Bisericii Ortodoxe Romane de a arata empatie fata de victimele incendiului de la Colectiv, iata ca exista si exemple de "Asa da". Jurnalistul Claudiu Pandarul l-a surprins la proteste pe preotul Francis Dobos, care s-a alaturat multimii de oameni dupa o zi lunga, petrecuta alaturi de unul dintre ranitii aflati la terapie intensiva.

Protest cu sufletParintele Francisc Dobos, unul dintre cei mai blanzi oameni pe care ii cunosc. A venit la protestul... Posted by Claudiu Pândaru on Tuesday, 3 November 2015

UPDATE 20:30 Actrita Oana Pellea a publicat pe pagina sa de Facebook o imagine care surprinde multimea de protestatari in timp ce se indrepta spre sediul Guvernului din Piata Victoriei.

TARA IN STRADA!Doamne Ajuta Romania! Posted by Oana Pellea on Tuesday, 3 November 2015

UPDATE 20:25 Miile de oameni au blocat complet centrul Capitalei. Oamenii scandeaza "Cine nu sare, nu vrea schimbare", "Ultima solutie - inc-o revolutie", "Nu vrem catedrale, vrem spitale", precum si lozinci in care ii cer demisia ministrului Gabriel Oprea: "Oprea, nu rezisti, nici cu mii de securisti" , "Oprea, nu uita, asteptam demisia" sau "Nu aveti coloana, decat oficiala".



UPDATE 20:10 Numarul oamenilor iesiti sa protesteze in strada este, pana la aceasta ora, de aproximativ 15.000 de persoane. Oamenii continua sa vina la protest. Manifestantii cer demnisiile premierului Victor Ponta, dar si ale ministrului Apararii Gabriel Oprea, precum si a lui Cristian Popescu "Piedone", primarul sectorului 4.

UPDATE 19:55 Un alt strigat impresionant al celor peste 10.000 de oameni aflati in strada este: "Nu plecam acasa, mortii nu ne lasa". Cei aflati in Piata s-au revoltat si impotriva fortelor de ordine: "Peste tot militie, nicaieri Justitie".



UPDATE 19:40 La o ora dupa ce au ocupat Piata Universitatii, miile de protestatari au ajuns in Piata Victoriei. Oamenii se imbrancesc cu jandarmii, semn ca vor sa mearga spre Palatul Victoria.

Jandarmii sunt in numar mare, formand un rand in fata protestatarilor.

UPDATE 19:30 Sunt peste 10.000 de oameni in strada, conform Hotnews.ro. Protestatarii au ajuns in fata Palatului Victoria unde se striga "Ponta, demisia!", "Oprea, demisia!".

UPDATE 19:25 Manifestantii care participa la mitingul impotriva primarului sectorului 4, Cristian Popescu Piedone, au ajuns marti seara in Piata Victoriei.

In zona Guvernului sunt efective importante de jandarmi. Nici premierul Victor Ponta si niciunul dintre ministri nu se afla la aceasta ora in sediul Guvernului.

UPDATE 19:10 Organizat pe retelele de socializare ca un manifest impotriva Primarului sectorului 4, protestul s-a transformat intr-o miscare anti-sistem.

Mii de protestatari adunati initial la fantanile de la Universitate. Traficul este blocat complet intre Universitate si Piata Romana. S-ar putea sa vorbim de 4-5 mii de persoane.

Popescu "Piedone" este primarul care a acordat avizul de functionare pentru clubul Colectiv, unde a avut loc dezastrul de vineri seara.

"Vrem dreptate!" se striga in Piata Universitatii, simbolul protestelor impotriva sistemului. O alta scandare importanta folosita acum in Piata Universitatii este "Iesiti din casa, daca va pasa!".

Surse foto: Doru Oprisan; Rezistenta Urbana; Stirile ProTV

Ramai pe www.stirileprotv.ro pentru amanunte