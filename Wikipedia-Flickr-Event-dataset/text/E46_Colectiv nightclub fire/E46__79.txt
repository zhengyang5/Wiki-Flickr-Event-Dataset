Au fost incepute anchete in cazul incendiului de la Clubul Colectiv, soldat cu 27 de morti si 155 de raniti. Parchetul General a inceput urmarirea penala in rem pentru omor calificat si distrugere calificata

UPDATE 18:00 Primele rezultate ale analizei efectuate de experti la fata locului

Prima institutie care a venit cu detalii punctuale este Institutul National de Cercetare - Dezvoltare pentru Securitate Miniera si Protectie Petrosani, autoritatea suprema in materii de medii explozive.

Elegant in exprimare, directorul general George Gaman a prezentat situatia in felul urmator: intre 300 si 500 de tineri au intrat vineri seara intr-un club din beton armat, cu o singura iesire, o usa de 80 de centimetri. Clubul era invelit pe dinauntru cu burete pentru antifonare, un material extrem de inflamabil.

Pe pereti se aflau si grilaje din lemn de brad uscat. Nici vorba de stropitori, care se declanseaza automat cand senzorii simt flacarile, sau de sistem care sa taie curentul electric. Inauntru se afla un singur stingator, mic, bun probabil doar pentru a stinge ceva prin casa, nu un incendiu de asemenea amploare.

Citește și FOTO: Listele cu persoanele ranite in incendiul din clubul Colectiv si spitalele unde sunt internate

Totul s-a intamplat in decurs de cateva zeci de secunde. De la artificiile montate pe scena au plecat scantei pana pe buretele de pe coloana din stanga, apoi focus s-a extins pe tavan. Grinzile din lemn de brad s-au prabusit apoi peste oamenii disperati. Doar o parte a apucat sa iasa prin usa lata de 80 de centimetrii.

Supravietuitorii au povestit ca au scapat cu viata doar pentru ca au fost norocosi, iar vineri noapte a fost o lege a junglei, in care cel mai puternic supravietuieste.

Procurorul General: "urmarire penala pentru omor calificat"

Ancheta tragediei a fost preluata de Parchetul General, unde vor fi audiati martorii, organizatorii si toti cei implicati in tragicul eveniment de aseara. Din ordinul procurorului general al Romaniei, investigatiile vor fi facute de trei procurori, iar expertii in securitate miniera de la Petrosani vor stabili cum a izbucnit incendiul.

Procurorii considera unul complex, in care e nevoie de cooperarea specialistilor din mai multe institutii ale statului – atat cei in securitate miniera, cat si medicii legisti, criminalistii sau SMURD-ul. Daca initial erau suspiciuni de ucidere din culpa, acum chiar procurorul general pune problema „omorului calificat”.

Anchetatorii mizeaza pe specialistii de la INSEMEX Petrosani pentru a afla cum a izbucnit incendiul si cum s-a propagat. Aceiasi specialisti au aflat acum 5 ani si care au fost cauzele incendiului de la Maternitatea Giulesti.

Procurorul general, Tiberiu Nitu, spune ca s-a inceput urmarirea penala pentru faptele de omor calificat si distrugere calificata, pentru inceput. Referitor la patronii clubului, el spune ca „momentan e prematur sa ne pronuntam cu privire la luarea unor decizii”. „ De regula se urmareste fapta mai grava si vedem, in functie de cursul anchetei, la ce concluzii ajungem”, a mai declarat Tiberiu Nitu.



UPDATE 12.55 Si primaria sectorului 4 a venit cu precizari legate de modul in care clubul isi desfasura activitatea. Potrivit comunicatului de presa, clubul functiona in baza unei declaratii pe propria raspundere ca intruneste toate conditiile necesare pentru a-si desfasura activitatea.

"Respectivul agent economic isi desfasura activitatea in baza declaratiei pe propria raspundere, conform careia, erau intrunite conditiile de functionare, specifice pentru fiecare autoritate publica. Declaratia pe propria răspundere a fost cuprinsa in certificatul constatator pentru punctul de lucru, document eliberat la data de 7.10.2014 de catre Registrul Comertului".

UPDATE 12.45 Noi detalii ies la iveala in cazul incendiului din clubul Colectiv, in urma caruia 27 de persoane au murit, iar alte 146 au fost ranite.

Reprezentantul firmei care s-a ocupat de antifonarea clubului Colectiv a declarat, intr-un interviu acordat Digi 24, ca patronii clubului au REFUZAT sa cumpere material ignifug, intrucat era prea scump. Mai mult, in urma cu o luna si jumatate, reprezentantii clubului ar fi spalat buretele de pe tavan, cel mai probabil cu substante inflamabile.

"In spatii publice, noi propunem spre exemplu pluta expandata, care se aprinde in 30 de minute sau nu arde. Pe vremea respectiva erau doi proprietari, acum nu stiu care cum mai sunt. Ne-au spus ca s-a ales pretul. Si la tavan tot de pret a fost vorba. Am inteles ca acum o luna si jumatate, doua, au dat jos tot tavanul acela de lemn si au spalat buretele de sus, ca era plin de fum. Sper ca nu l-au spalat cu solvent sau ceva...", a declarat reprezentantul firmei care a facut antifonarea clubului Colectiv.

Un experiment realizat de o firma americana din domeniu arata cat de repede arde un material antifonare care nu este ignifug.

UPDATE 11:35 Parchetul General a inceput urmarirea penala in rem pentru omor calificat si distrugere calificata in dosarul privind incendiul de la clubul Colectiv. Parchetul de pe langa Inalta Curte de Casatie si Justitie a preluat de la Parchetul Capitalei ancheta in cazul incendiului de la clubul Colectiv.

"Considerentele care au stat la baza preluarii au vizat caracterul complex al cauzei determinat de imprejurarile in care s-a produs incendiul, de urmarile grave ale acestuia si constatand ca pentru finalizarea urmaririi penale este necesar a se efectua o multitudine de acte de urmarire penala cu implicarea unor structuri centrale ale altor autoritati, fiind necesara si alocarea de resurse logistice suplimentare", se arata intr-un comunicat al Parchetului General.

O echipa de procurori ai Sectiei de urmarire penala si criminalistica - Biroul de criminalistica participa, impreuna cu efective de politisti de la IGPR - DIC si Serviciul Omoruri din DGPMB, la cercetarea la fata locului.

UPDATE 11:20 O echipa de specialisti de la Institutul National de Cercetare - Dezvoltare pentru Securitate Miniera si Protectie Antiexploziva (INCD-INSEMEX) Petrosani a sosit la Bucuresti pentru a investiga cauzele izbucnirii incendiului de la Club Colectiv, relateaza Agerpres.

INSEMEX este singurul institut din tara care are resursele si expertiza necesara pentru a determina cu exactitate care au fost cauzele producerii incendiului.

Parchetul General a preluat de la Parchetul Capitalei ancheta in acest dosar.

Pana in prezent, procurorii au audiat mai multi martori, printre care personalul si conducerea clubului, urmand ca in cursul zilei de sambata sa fie efectuata o cercetare amanuntita a localului, inclusiv o analiza a camerelor de luat vederi sau alte inregistrari.

Tot sambata, la sediul Institutului de Medicina Legala (IML) se va desfasura procedura de identificare a victimelor.

Vineri noaptea, un procuror de la Parchetul Capitalei, Rares Stan, a efectuat o cercetare preliminara la fata locului.

"Se va efectua cercetarea la fata locului, audierea administratorului si a persoanelor care intretin si administreaza acest local. La Parchetul de pe langa Tribunalul Bucuresti s-a deschis deja un dosar penal. La acest moment, suntem intr-o faza incipienta, nu va putem comunica incadrarea juridica", declarat procurorul Rares Stan.

Secretarul de stat in MAI Raed Arafat a anuntat, sambata dimineata, ca bilantul victimelor incendiului de la Club Colectiv din Capitala este deocamdata neschimbat, insa numarul victimelor ar putea sa creasca din cauza gravitatii ranilor.

"Avand in vedere gravitatea victimelor este posibil (...) sa apara si alte decese. Acest lucru putem sa il spunem pentru ca este un prognostic al unor pacienti care este extrem de rezervat. Bilantul poate sa sufere modificari. In momentul de fata, bilantul este: 26 de decese in pre-spital, unul in spital, deci 27 in total, 184 prezentari in total in spitale dintre care 146 au ramas internate", a spus Arafat, la Palatul Victoria, dupa reuniunea Comitetului National pentru Situatii de Urgenta.

El a mai spus ca, din totalul persoanelor decedate, 17 sunt neidentificate, iar din cei 146 de pacienti internati in spitale, 5 au ramas de asemenea neidentificati pana la aceasta ora



Din primele cercetari, procurorii vorbesc despre un incendiu violent. Stalpii de sustinere, dar si tavanul erau placati cu paleti de lemn si burete, potrivit primarului sectorului 4, iar focul s-a extins repede.

Erau, asadar, materiale usor inflamabile, intr-un club in care organizatorii au pregatit un spectacol pirotehnic.

"A fost haos, toata lumea era disperata, nu stiau cum sa fuga toti pe singura iesire" , povesteste un martor.

"Principala ipoteza de lucru ar fi incendiu si nu explozia. Urmeaza sa se deruleze procedura de identificare a victimelor si se va efectua cercetarea la fata locului, audierea administratorului. La Parchetul de pe langa Tribunalul Bucuresti s-a deschis un dosar penal", a declarat procurorul Rares Stan.

Ancheta este in plina desfasurare.

"Focul a izbucnit in urma unor artificii de interior, care a aprins un burete care antifona tavanul. Au existat niste informatii ca s-ar fi prabusit si tavanul. Societatea se numeste Colectiv Club SRL, cu punct de lucru pe strada Tabacarilor 7, administrator Catalin Gancea. Are acord de functionare eliberat in 14 ianuarie 2015, autorizatie de functionare eliberata in data de 14 ianuare 2015", a declarat Cristian Popescu Piedone, primarul sectorului 4.

Un tanar venit sa aprinda o lumanare confirma ca interiorul era tapitat cu burete.

Reporter: Ai mai fost in acest club, are mai multe iesiri?

Mircea Dinu: Am mai fost, nu, nu are mai multe iesiri, doar una. Peretii sunt tapetati cu burete cu burete antifonic. Tavanul era si el tapetat si era si de lemn.

Un barbat a sosit la fata locului la 5 minute dupa izbucnirea incendiului: "Au iesit persoane care erau arse la mana. Urlau ca mai sunt persoane inauntru care au nevoie de ajutor. Am intrat pana aici, in fata portii, pentru ca deja era haos. Un puhoi de lume disperata, calcati in picioare... Au inceput sa se imprastie fiecare disperati pana sa vina salvarile."

Tinerii au fugit in piateta din fata clubului. Acolo este si zona unde echipajele de salvare le-au acordat ranitilor primul ajutor. Localul se afla intr-o cladire mare, cu mai multe etaje si are o curte interioara, de unde se poate ajunge in piateta printr-un gang. Usa catre sala unde a avut loc concertul este pe una dintre partile laterale ale imobilului, in interiorul curtii.