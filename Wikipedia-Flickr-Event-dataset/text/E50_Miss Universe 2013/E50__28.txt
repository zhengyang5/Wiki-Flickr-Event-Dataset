Like før midtnatt ble Norges vaksreste kvinne kåret.

Og det er Mari Chauhan Ekeløf fra Hamar.

SE BILDER FRA FINALEN!

– Det er bare helt utrolig. Dette er bare veldig merkelig og jeg er veldig glad, sier Chauhan Ekeløf til Østlendingen like etter at seieren var i boks.

ALT OM MARIS MISSE-EVENTYR:

– Hva tenkte du da ditt navn ble ropt opp?

– Det var bare helt stille i hodet mitt og jeg følte det som om jeg så på en film.

Internasjonal finale i Moskva

Vinneren ble kåret gjennom å summere poeng fra aktivitetene missene har vært igjennom før selve finalen, og summere det med poeng gitt av dommerne på finalen og publikumsavstemning via SMS.

Mari Chauhan Ekeløf skal nå representere Norge i Miss Universe foran en milliard TV-seere i Moskva 9. november.

– Moskva blir vanvittig. Jeg gruegleder meg allerede. Der får det gå som det går, men jeg er vanvittig heldig, sier hun.

– Jeg skjelver. Dette har ikke gått opp for meg ennå, utbryter hun plutselig.

I tøff kamp med 11 andre jenter

Totalt 12 jenter kjempet om den gjeve prisen lørdag kveld.

Helt nytt er det at finalistene har gjennomført over 490 forskjellige aktiviteter siden mars i år.

Dette for at vinneren skal være best mulig forberedt til å konkurrere med toppeliten av skjønnhetsutøvere som deltar på verdens mest prestisjefylte konkurranse, Miss Universe.

Ble castet på jobb

Mari ble tilfeldigvis plukket ut til finalen mens hun var på jobb i Oslo som servitør.

Derifra har hun jobbet steinhardt med oppgavene og sanket stemmer fra flere plasser.

Det ble belønnet med den gjeveste prisen - tiara på hodet og sløyfebånd.

Mari fra Hamar er Norges nye Miss Universe!