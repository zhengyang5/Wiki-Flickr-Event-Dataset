Naša Miss Universe, Ana Haložan je 1.12.odpotovala v Las Vegas na svetovni izbor Miss Universe. S sabo je vzela 2 polna kovčka oblek in obutve, med drugim devet večernih oblek kreatorke Vesne Sposa, obleko, ki bi jo naj nosila na finalnem izboru 20.12. in nacionalno obleko iz Idrijske čipke, s katero bi predstavila Slovenijo. Ani se je takoj po prihodu v hotel, tik pred prvimi snemanji, zgodila neljuba nezgoda v kopalnici, kjer ji je zaradi utrujenosti od 'jet lega' in 23 urnega potovanja, spodrsnilo in je z glavo udarila ob tla. Ano so takoj odpeljali v bolnišnico na preglede, CT glave in mnenje nevrologa, ki je predlagal opazovanje čez noč. Naša Miss Universe naj bi se ostalim tekmovalkam pridružila že naslednji dan, a očitno poškodbe še niso bile dovolj sanirane. Po zadnjih podatkih je Ana v bolnišnici zadržana že štiri dni in ostaja tam še naprej, s tem pa je žal zamudila uradna snemanja in fotografiranja za izbor. Njena usoda je zdaj v rokah organizatorjev, ki se bodo v naslednjih dneh morali odločiti, ali bodo naši predstavnici Slovenije dovolili nastop na svetovnem izboru, ki ga spremlja kar milijarda Zemljanov. Haložanova se je na svetovni izbor pripravljala več mesecev, vsak dan je trenirala z osebnim trenerjem, večkrat tedensko utrjevala svoje telo s Fascia Blasterjem, ki ji ga je podarila Guru Fasciontologije Ashley Black, ki skrbi tudi za postavo supermodela Naomi Campbell, pazila je na uravnoteženo prehrano in poskrbela za splošno psihofizično pripravljenost.

Z Ano smo govorili ekskluzivno in izvedeli, da se kljub nezgodi počuti dobro. "Je zagotovo borka in bo naredila vse, da bo zavrtela usodo v svoj prid! Ani želimo čimprejšnje okrevanje in držimo pesti, da nas bo zastopala na finalnem večeru, ki bo 20.12. v Las Vegasu!", ji sporoča njen team, zakonca Kraljević in piarovka Kaly Kolonič, ki verjamejo, da se bo Ani stanje kmalu izboljšalo.