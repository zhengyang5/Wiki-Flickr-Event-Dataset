Op verschillende plekken in Nederland, waaronder Amsterdam en Rotterdam, begint om 18.00 uur een demonstratie als steunbetuiging aan de slachtoffers en nabestaanden van de terreuraanslag gisteren op Parijs, waarbij twee politieagenten en tien redactieleden van het satirische magazine Charlie Hebdo werden vermoord. Onder meer premier Mark Rutte is op de Dam aanwezig. Kijk hier live mee.

Vanaf verschillende plekken wordt gefilmd:



De demonstratie in Amsterdam begint om 18.00 uur bij het Franse consulaat. Vanaf 18.30 uur zal naar de Dam worden gelopen, met politieagenten en journalisten voorop de stoet. De gemeente:

“Juist deze twee groepen, die de vrijheid en de waarden van onze samenleving bewaken en vertegenwoordigen, waren doelwit van de aanslag.”

Om 19.30 zullen er een aantal toespraken worden gehouden, door Rutte, burgemeester Eberhard van der Laan. De Amsterdamse cabaretière Soundos el Ahmadi leidt de toespraken in. Verder zijn vicepremier Asscher en de kabinetsladen Bussemaker, Koenders, Opstelten en Teeven aanwezig. Om 20.00 is het programma afgelopen.

In andere Nederlandse steden worden ook demonstraties gehouden. Ook daar zullen bewindslieden bij aanwezig zijn. Zo is minister Schippers er in Utrecht bij op het Domplein. Blok en Plasterk wonen de bijeenkomst in Rotterdam bij.

Bekijk alle plaatsen waar in Nederland wordt gedemonstreerd: