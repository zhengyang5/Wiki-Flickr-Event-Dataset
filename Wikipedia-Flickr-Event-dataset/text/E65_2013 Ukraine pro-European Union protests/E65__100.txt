Informacje

Pałac Kultury w kolorach Ukrainy Tomasz Zieliński /tvnwarszawa.pl



Warszawa solidaryzuje się z manifestującymi Ukraińcami. W środę Pałac Kultury był podświetlony w kolorach narodowej flagi Ukrainy. Niestety, efekt nie był zbyt czytelny.

- W godz. 17:00 - 24:00 Pałac Kultury i Nauki zostanie podświetlony w barwach narodowych Ukrainy na znak solidarności z naszymi sąsiadami - napisała Hanna Gronkiewicz-Waltz na Twitterze

Czytelnego efektu nie udało się jednak osiągnąć. - Nie wygląda to najlepiej. Kolor niebieski jest akceptowalny, ale żółty - zupełnie niewyraźny. Wątpię, aby wszyscy zrozumieli przesłanie – mówi Tomasz Zieliński, reporter tvnwarszawa.pl. - Flaga jest mało wyrazista - dodaje.

Gest solidarności

Na Ukrainie od prawie dwóch tygodni trwają protesty. Część naszych wschodnich sąsiadów jest niezadowolona z niepodpisania przez władze umowy o stowarzyszeniu z Unią Europejską. Po tym, gdy w sobotę i niedzielę, milicja użyła wobec demonstrantów siły, zaczęli oni domagać się dymisji władz.

CZYTAJ WIĘCEJ O SYTUACJI NA UKRAINIE

lata/b