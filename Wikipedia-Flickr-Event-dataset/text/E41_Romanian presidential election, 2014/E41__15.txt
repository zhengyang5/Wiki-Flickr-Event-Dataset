"Recomandam electoratului maghiar sa voteze conform propriilor convingeri. Avem convingerea ca vor vota astfel incat interesele maghiare sa nu fie lezate", a anuntat Kelemen Hunor, la finalul reuniunii liderilor formatiunii, organizata la Cluj.El a precizat ca UDMR nu il poate sustine pe Victor Ponta in turul al doilea din cauza ca social-democratii s-au aliat cu Vadim Tudor, chiar daca protocolul de colaboare cu PRM nu a fost semnat direct de PSD "Colaborarea cu PRM este un gest de neinteles. Nu intelegem de ce a fost scos de dupa cordonul sanitar acest candidat. Nu putem fi aliati cu Vadim Tudor nici macar pentru o ora", a spus Kelemen Hunor.In acelasi timp, insa, reprezentantul comunitatii maghiare a apreciat ca fiind corecta prima optiune de premier anuntata de Victor Ponta. In plus, el spune ca "Victor Ponta a fost un aliat corect cu UDMR", drept dovada ca sunt impreuna la guvernare.In ceea ce il priveste pe candidatul ACL, liderii UDMR au spus ca nu il pot sustine la prezidentiale, deoarece Klaus Iohannis nu a dorit nicio discutie pe aceasta tema si nici nu sprijina dezideratele comunitatii maghiare din Romania.Nu putem uita ca tocmai partidul domnului Iohannis s-a pronuntat impotriva intrarii UDMR la guvernare, a mai aratat Kelemen Hunor.Presedintele UDMR a obtinut un scor de 3,47% la alegerile prezidentiale din 2 noiembrie.