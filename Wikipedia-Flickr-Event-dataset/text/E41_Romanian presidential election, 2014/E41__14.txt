Klaus Iohannis promite ca daca va ajunge presedinte va face din Romania o tara "mult mai vizibila in UE si in NATO". "Noi, din pacate, si in UE, si in NATO avem o pozitie incolora, insipida, inodora. Suntem de acord cu partenerii. Dar putem sa mergem mai departe. Putem sa avem si noi idei, sa avem o nuanta proprie, eu vreau sa ne profilam mult mai bine si in NATO, si in UE", a subliniat el.Liderul PNL spune insa ca acest lucru se poate face daca avem rezultate mai bune in combaterea coruptiei, consolidarea statului de drept, absorbtia fondurilor europene.In ceea ce priveste relatia cu Federatia Rusa, candidatul ACL crede ca ea este acum "puternic degradata". "Dar nu cred ca trebuie sa incercam noi, de capul nostru, sa desenam ceva special. Relatia cu Rusia trebuie gestionata doar impreuna cu partenerii din UE si NATO. Doar asa putem sa aducem lucrurile inapoi in zona in care tratatele internationale sunt respectate de toate partile", a declarat el.De asemenea, pentru Klaus Iohannis parcursul european al Republicii Moldova este o prioritate nationala."Ca presedinte al Romaniei, imi propun sa construiesc un consens politic si social pentru a fixa ca prioritate nationala parcursul european al Republicii Moldova, care a fost si va ramane o tema majora a Romaniei in context european", se arata in programul sau prezidential.Totodata, Klaus Iohannis incurajeaza construirea unei relatii "speciale, strategice" cu Ucraina, bazata pe "incredere si predictibilitate, nu pe suspiciune sau stereotipuri din vremurile sovietice"."In calitate de presedinte al Romaniei, voi face tot ce sta in puterea mea pentru a depasi aceste impedimente. Din aceasta relatie bilaterala nu poate lipsi in niciun caz problematica romanilor care traiesc in Ucraina si ale caror drepturi trebuie sa fie promovate si respectate cel putin la nivelul la care drepturile ucrainenilor sunt respectate in Romania", a mai declarat acesta.Klaus Iohannis promite consolidarea parteneriatelor actuale. "Trebuie sa dovedim ca suntem parteneri seriosi pe termen lung in relatiile care definesc politica externa a Romaniei si constituie cei trei piloni pe care se bazeaza securitatea Romaniei: parteneriatul strategic cu SUA, rolul in NATO si in UE", a declarat acesta.De altfel, presedintele PNL este un sustinator al relatiilor cu partenerii occidentali."Ca presedinte al Romaniei, voi pleda pentru o abordare pro-activa la nivelul NATO, apta sa sustina interesele Romaniei in Alianta, si voi fi garantul respectarii tuturor angajamentelor asumate in cadrul NATO", a promis acesta.Pe de alta parte, Klaus Iohannis este de parere ca e nevoie si de o consolidare a capacitatilor de aparare interne."Tara noastra trebuie sa-si asume si o crestere a bugetului pentru aparare, in opinia noastra fiind necesar un acord intre toate partidele parlamentare pentru asigurarea unei finantari de 2% din PIB pentru fortele armate pentru urmatorii ani", a declarat candidatul ACL.In ceea ce priveste serviciile secrete, Iohannis crede ca ele trebuie conduse de "civili", explicand ca "exista standarde pe care ni le-am insusit"."Am o parere foarte buna despre servicii. Sunt oameni profesionisti, isi fac bine treaba", a sustinut acesta.De altfel, Klaus Iohannis a afirmat ca este "normal" ca serviciile sa aiba ofiteri acoperiti in politica sau presa, ceea ce i-a atras critici vehemente, in conditiile in care legea interzice acest lucru.Klaus Iohannis considera ca presedintele Traian Basescu a lansat o "fumigena" atunci cand a declarat ca printre candidatii la presedintie se afla si o persoana care a fost sau este ofiter acoperit si a negat vehement ca ar fi vorba despre el."Nu am de ce sa imi fie teama. Nu m-am simtit vizat. Nu avea cum sa ma vizeze. Habar nu aveam la cine facea referire, dar cred ca trebuie sa ne spuna", a declarat candidatul ACL.Conform programului prezidential, Klaus Iohannis promite aplicarea unei strategii nationale pe termen lung in domeniul sanatatii, subliniind faptul ca in ultimii ani "a lipsit o abordare coerenta si un acord asupra modului in care vrem sa arate sistemul sanitar"."Ca presedinte, voi insista ca sanatatea sa fie tratata ca un factor cheie de dezvoltare, ca o resursa pe termen lung si nu ca o povara. (...). Imbunatatirea starii de sanatate a populatiei, care se va reflecta in cresterea sperantei de viata, prevenirea si reducerea imbolnavirilor, va avea un impact economic si social semnificativ. Investitia in sanatate inseamna investitia in educatie pentru sanatate, in resursele umane si in infrastructura sanitara", se arata in programul sau prezidential.Fost profesor, Klaus Iohannis promite imbunatatirea sistemului de educatie propunand elaborarea si sustinerea unui plan pentru un secol, ale carui rezultate sa se vada in cativa ani."Educatia este vitala pentru orice natiune, iar pentru noi cu atat mai mult cu cat putem schimba Romania, o putem face prospera si puternica, daca facem o educatie performanta", a spus Klaus Iohannis.Iohannis a explicat ca nu este necesar ca toti tinerii sa faca o facultate, ci sa fie bine "calificati", pentru ca asta cauta investitorii."Educatia este o prioritate nationala, fiind singura noastra sansa la progres", este de parere candidatul ACL la presedintie.Klaus Iohannis este de parere ca, in ceea ce priveste statul de drept si independenta justitiei, in ultimii 10 ani s-au facut "progrese notabile, recunoscute"."Trebuie mers mai departe. Eu voi garanta ca presedinte independenta justitiei si voi avea grija sa nu existe nicio imixtiune care sa o pericliteze. Iar in domeniul statului de drept, nu suntem la capatul drumului, mai sunt multe de facut si trebuie sa avem un presedinte care garanteaza continuarea consolidarii statului de drept si vreau sa fiu acest presedinte", a promis Iohannis.Intrebat despre numirea procurorilor sefi, Iohannis a spus ca i-ar placea "sa existe propuneri de profesionisti adevarati din randul celor vizati" si ca aceste propuneri sa vina de la CSM, caz in care ar "mai trebui lucrat la legislatie".Klaus Iohannis a facut promisiuni ferme legat de gratieri sau amnistii. "Cand voi fi presedinte, voi gratia doar in caz de eroare judiciara dovedita sau daca Guvernul recomanda un caz social miscator, convingator. Nu as gratia sub nicio forma pe cineva condamnat pentru coruptie", a afirmat el, spunand ca daca ar primi pentru promulgare legea gratierii si amnistiei ar "trimite-o prompt inapoi", pentru ca nu este de acord cu asa ceva.Klaus Iohannis isi propune o buna colaborare institutionala cu Guvernul si Parlamentul, explicand ca "presedintele nu are instrumente care se vad direct, nu emite legi si hotarari cu urmari practice, dar are ceva cu mult mai important: are votul popular", iar "un presedinte intelept stie sa foloseasca aceasta mare putere"."Solutii nu vin din conflict, ci din adunarea actorilor la un loc si din consens. Abordarea conflictuala foarte rar duce la solutii care schimba societatea", este de parere liderul PNL, care promite ca imediat ce se va incheia campania electorala se vor incheia si "conflictele din campanie"."Voi gasi Guvernul PSD in functiune, asta nu inseamna ca nu pot sa imi doresc alt guvern. Imi doresc ca tara sa fie guvernata de partidul meu, cel care va rezulta din fuziunea PNL- PDL . Insa nu voi avea nicio actiune la limita Constitutiei pentru a provoca o schimbare de guvern. Presedintele nu se implica in schimbarea guvernului, e deasupra jocului politic, iar schimbarea guvernului, daca se va produce, se va produce in Parlament, nu la presedintie", a promis Iohannis.Intrebat pe ce criterii va desemna un premier , acesta a spus ca se va baza doar pe "consultarea partidelor politice"."Daca la scurt timp dupa alegeri apare o reconfigurare in Parlament si se schimba guvernul prin motiune de cenzura, atunci sigur ca se aplica protocolul ACL si Catalin Predoiu va fi prim ministru", a mai declarat acesta.Klaus Iohannis atentioneaza ca nu este "dispus" sa coabiteze cu nimeni, ci doar sa colaboreze institutional, in baza Constitutiei."Coabitarea este un troc politic caruia ii lipseste ingredientul principal pentru un compromis politic sanatos - transparenta. (...) Eu vreau sa lucram bine si sa avem proiecte pe termen lung. Voi avea grija sa fie de atatea ori rediscutate temele pana gasim o solutie care sa fie buna pentru Romania si atunci conflictul este exclus prin metoda de abordare", a mai explicat el.Printre cele 11 puncte ale programului sau prezidential, Klaus Iohannis a inscris promovarea unei economii liberale, bazate pe competitivitate si prosperitate, incurajarea unei agriculturi performante, conectarea Romaniei la lumea occidentala prin intermediul infrastructurii sau descentralizarea, ca "vector al modernizarii".Klaus Iohannis este de parere ca "Romania nu are de pierdut de pe urma unui acord cu organismele financiare internationale", gen FMI si BM, daca "exista o strategie clara si avem de rezolvat probleme cu adevarat presante"."In acelasi timp, cred ca trebuie sa vina si vremea desprinderii din plasa de siguranta a institutiilor internationale, insa aceasta reclama o guvernare serioasa, bazata pe maturitate politica, buna credinta si viziune", a explicat el.Intrebat cum crede ca pot fi deblocate investitiile publice, Iohannis a raspuns ca in primul rand trebuie sa avem un "guvern care functioneaza cu adevarat", nu care "teleguverneaza".Totodata, Klaus Iohannis este un puternic sustinator al politicilor de dreapta, considerand ca ele "sunt cele mai propice directii pentru dezvoltarea economica".