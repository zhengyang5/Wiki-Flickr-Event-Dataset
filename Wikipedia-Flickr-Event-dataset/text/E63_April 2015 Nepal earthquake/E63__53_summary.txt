Sandberg Reiside esindaja Kaarel Liivamäe kinnitas Postimehele, et üks turist on hukkunud, tegemist ei olnud grupijuhiga.
«Osa seltskonnast sai sündmuspaigast täna helikopteriga Katmandusse lennata, teine osa jäi järgmist lendu ootama,» kinnitas Liivamäe, kes ütles, et järgmine lend toimub täna või homme.
«Üks reisija sai õnnetult hukka,» ütles Liivamäe täpsustades, et inimene hukkus varingu tõttu.
Kohapeal tegutseb aktiivselt Eesti aukonsul Nepalis Nava Raj Dahal, kes on muuhulgas kohtunud osade päästetud Eesti kodanikega.
Siseminister Hanno Pevkuri sõnul on Eesti kokku panemas päästemeeskonda ja politseimeeskonda, keda katastroofi piirkonda Eesti poolt appi saata.